numen m 143

μύρονθ’. ἡ δ’ ἐν τοῖσι παρίστατο δῖα θεάων,
ἔν τ’ ἄρα οί φῦ χειρί, ἔπος τ’ ἔφατ’ ἔκ τ’ ὀνόμαζεν·
¹ ,,τέκνον ἐμόν, τοῦτον μὲν ἐάσομεν ἀχνύμενοί περ
κεῖσθαι, ἐπεὶ δὴ πρῶτα θεῶν ἰότητι δαμάσθη·
τύνη δ’ Ἡφαίστοιο πάρα κλυτὰ τεύχεα δέξο 10
καλὰ μάλ’, οἷ’ οὔ πώ τις ἀνὴρ ὤμοισι φόρησεν.“

ὧς ἄρα φωνήσασα θεὰ κατά τεύχε’· ἔθηκεν
πρόσθεν Ἀχιλλῆος· τὰ δ’ ἀνέβραχε δαίδαλαπάντα.
Μυρμιδόνας δ’ ἄρα πάντας ἕλε τρόμος, οὐδέ τις ἔτλη
ἄντην εἰσιδέειν, ἀλλ’ ἔτρεσαν. αὐτὰρ Ἀχιλλεὺς 15
ὡς εἶδ’, ὧς μιν μᾶλλον ἔδυ χόλος, ἐν δέ οί ὄσσε
δεινὸν ὑπὸ βλεφάρων ὡς εἰ σέλας ἐξεφάανθεν·
τέρπετο δ’ ἐν χείρεσσιν ἔχων θεοῦ ἀγλαὰ δῶρα.
αὐτὰρ ἐπεὶ φρεσὶν ᾖσι τετάρπετο δαίδαλα λεύσσων,
αὐτίκα μητέρα ἣν ἔπεα πτερόεντα προσηύδα· 20
»μῆτερ ἐμή, τὰ μὲν ὅπλα θεὸς πόρεν, οἷ’ ἐπιεικὲς
ἔργ’ ἔμεν ἀθανάτων, μηδὲ βροτὸν ἄνδρα τελέσσαι·
νῦν δ’ ἦ τοι μὲν ἐγὼ θωρήξομαι· ἀλλὰ μάλ’ αἰνῶς
δείδω, μή μοι τόφρα Μενοιτίου ἄλκιμον υίὸν

μυῖαι καδδῦσαι κατὰ χαλκοτύπους ὠτειλὰς 25
εὐλὰς ἐγγείνωνται, ἀεικίσσωσι δὲ νεκρόν -
ἐκ δ’ αἰὼν πέφαται - κατὰ δὲ χρόα πάντα σαπήῃ.“

τὸν δ’ ἠμείβετ’ ἔπειτα θεά, Θέτις ἀργυρόπεζα·

’ ,,τέκνον, μή τοι ταῦτα μετὰ φρεσὶ σῇσι μελόντων.

τῷ μὲν ἐγὼ πειρήσω ἀλαλκέμεν ἄγρια φῦλα, 30
μυίας, αἵ ῥά τε φῶτας ἀρηιφάτους κατέδουσιν·

ἤν περ γὰρ κῆταί γε τελεσφόρον εἰς ἐνιαυτόν,

αἰεὶ ’τῷδ’ ἔσται χρὼς ἔμπεδος ἢ καὶ ἀρείων.

ἀλλὰ σύ ,γ’ εἰς ἀγορὴν καλέσας ἥρωας Ἀχαιούς,
μῆνιν ἀποειπὼν Ἀγαμέμνονι ποιμένι λαῶν 35
αἶψα μάλ’ ἐς πόλεμον θωρήσσεο, δύσεο δ’ ἀλκήν.“

