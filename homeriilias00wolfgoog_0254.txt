'242 1A1AA02 Ω.

,,τίπτε με κεῖνος ἄνωγε μέγας θεόςς αἰδέομαι δὲ 90

μίσγεσθ’ ἀθανάτοισιν, ἔχω δ’ ἄχε’ ἄκριτα θυμῷ.

εἶμι μέν, οὐδ’ ἅλιον ἔπος ἔσσεται, ὄττι κεν εἴπῃ.“
ὥς ἄρα φωνήσασα κάλυμμ’ ἕλε δῖα θεάων

κυάνεον, τοῦ δ’ οὔ τι μελάντερον ἔπλετο ἔσθος.

‚ βῆ δ’ ἰέναι, πρόσθεν δὲ ποδήνεμος ὠκέα Ἶρις 95

ἡγεῖτ’· ἀμφὶ δ’ ἄρα σφι λιάζετο κῦμα θαλάσσης.
ἀκτὴν δ’ ἐξαναβᾶσαι ἐς οὐρανὸν ἀιχθήτην,
εὗρον δ’ εὐρύοπα-Κρονίδην, περὶ δ’ ἄλλοι ἅπαντες
εἵαθ’ ὁμηγερέες μάκαρες θεοὶ αἰὲν ἐόντες.
ἡ δ’ ἄρα πὰρ· Διὶ πατρὶ καθέζετο, εἶξε δ’ Ἀθήνη. 100
’Ἡρη δὲ χρύσεόν καλὸν δέπας έν χερὶ θῆκεν
καί ῥ’ εὔφρην’ ἐπέεσσι· Θέτις δ’ ὤρεξε πιοῦσα.
τοῖσι δὲ μύθων ἦρχε πατὴρ ἀνδρῶν τε θεῶν τε·
»ἤλυθες Οὔλυμπόνδε, θεὰ Θέτι, κηδομένη περ,
πένθος ἄλαστον ἔχουσα μετὰ φρεσίν· οἶδα καὶ αὐτός· ’
ἀλλὰ καὶ ὧς ἐρέω, τοῦ σ’ εἵνεκα δεῦρο κάλεσσα. 106
ἐννῆμαρ δὴ νεῖκος ἐν ἀθανάτοισιν ὄρωρεν
Ἕκτορος ἀμφὶ νέκυι καὶ Ἀχιλλῆι πτολιπόρθῳ·
κλέψαι δ’ ὀτρύνουσιν ἐύσκοπον ἀργεϊφόντην·
αὐτὰρ ἐγὼ τόδε κῦδος Ἀχιλλῆι προτιάπτω, 110
αἰδῶ καὶ φιλότητα τεὴν μετόπισθε φυλάσσων.
αἶψα μάλ’ ἐς στρατὸν ἐλθὲ καὶ υἱέι σῷ ἐπίτειλον·
σκύζεσθαί οἰ εἰπὲ θεούς, ἐμὲ δ’ ἔξοχα πάντων -
ἀθανάτων κεχολῶσθαι, ὅτι φρεσὶ μαινομένῃσιν
Ἕκτορ’ ἔχει παρὰ νηυσὶ κορωνίσιν οὐδ’ ἀπέλυσεν , 115
αί κέν πως ἐμέ τε δείσῃ ἀπό θ’ Ἕκτορα λύσῃ.
αὐτὰρ ἐγὼ Πριάμῳ μεγαλήτορι Ἰριν ἐφήσω
λύσασθαι φίλον υἱὸν ἰόντ’ ἐπὶ νῆας Ἀχαιῶν,
δῶρα δ’ Ἀχιλλῆι φερέμεν, τά κε θυμὸν ἰήνῃ.“

ὥς ἔφατ’, οὐδ’ ἀπίθησε θεά, Θέτις ἀργυρόπεζα, 120

