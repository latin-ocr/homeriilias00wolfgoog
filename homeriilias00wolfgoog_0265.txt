ῑΛΙΑΔοΣ XXIV. 253

ὄφρα κεν ἐς κλισίην Πηληιάδεω ἀφίκωμαι.“

. · τὸν δ’ αὖτε προσέειπε διάκτορος ἀργεϊφόντης·
,,πειρᾷ ἐμεῖο, γεραιέ, νεωτέρου, οὐδέ με πείσεις,

ὅς με κέλεαι σέο δῶρα παρὲξ Ἀχιλῆα δέχεσθαι.

τὸν μὲν ἐγὼ δείδοικα καὶ αἰδέομαι περὶ κῆρι 435
συλεύειν, μή μοί τι κακὸν μετόπισθε γένηται.

“ σοὶ δ’ ἂν ἐγὼ πομπὸς καί κε κλυτὸν ’Ἀργος ἱκοίμην,

ἐνδυκέως ἐν νηὶ θοῇ ἢ πεζὸς ὁμαρτέων·
οὐκ ἄν τίς τοι πομπὸν ὀνοσσάμενος μαχέσαιτο.“
ἦ καὶ ἀναΐξας ἐριούνιος ἅρμα καὶ ἵππους 446

- καρπαλίμως μάστιγα καὶ ἡνία λάζετο χερσίν,

ἐν δ’ ἔπνευσ’ ἵπποισι καὶ ἡμιόνοις μένος ἠύ.

ἀλλ’ ὅτε δὴ πύργους τε νεῶν καὶ τάφρον ἵκοντο,

οἰ δὲ νέον περὶ δόρπα φυλακτῆρες πονέοντο·

τοῖσι δ’ ἐφ’ ὕπνον ἔχευε διάκτορος ἀργεϊφόντης 445
πᾶσιν, ἄφαρ δ’ ὤιξε πύλας καὶ ἀπῶσεν ὀχῆας,

ἐς δ’ ἄγαγε Πρίαμόν τε καὶ ἀγλαὰ δῶρ’ ἐπ’ ἀπήνης.
ἀλλ’ ὅτε δὴ κλισίην Πηληιάδεω ἀφίκοντο

ὑψηλήν, τὴν Μυρμιδόνες ποίησαν ἄνακτι

δοῦρ’ ἐλάτης κέρσαντες· ἀτὰρ καθύπερθεν ἔρεψαν 450
λαχνήεντ’ ὄροφον λειμωνόθεν ἀμήσαντες·

ἀμφὶ δέ οἰ μεγάλην αὐλὴν ποίησαν ἄνακτι
σταυροῖσιν πυκινοῖσι· θύρην δ’ ἔχε μοῦνος ἐπιβλὴς
εἰλάτινος, τὸν τρεῖς μὲν ἐπιρρήσσεσκον Ἀχαιοί,

“ ἰ , τρεῖς ,δ’ ἀναοίγεσκον μεγάλην κληῖδα θυράων, 455

τῶν ἄλλων· Ἀχιλεὺς δ’ ἄρ’ ἐπιρρήσσεσκε καὶ οἷος·
δή ῥα τόθ’ Ἑρμείας ἐριούνιος ᾦξε γέροντι,

ἐς δ’ ἄγαγε· κλυτὰ δῶρα ποδώκει· Πηλεΐωνι,

ἐξ ἵππων δ’ ἀπέβαινεν ἐπὶ χθόνα φώνησέν τε·

¹ ,,ὦ γέρον, ἦ τοι ἐγὼ θεὸς ἄμβροτος εἰλήλουθα, 460
Ἑρμείας· σοὶ γάρ με πατὴρ ἄμα πομπὸν ὄπασσεν. ’

