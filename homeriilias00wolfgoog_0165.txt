muoz: m 153.

, αὐτὸς ένὶ κλισίῃ λαρὸν παρὰ δεῖπνον ἔθηκας 316
αἶψα καὶ ὀτραλέως, ὁπότε σπερχοίατ’ Ἀχαιοὶ

Τρωσὶν ἐφ’ ἱπποδάμοισι φέρειν πολύδακρυν Ἄρηα.
νῦν δῖσὺ μὲν κεῖσαι δεδαϊγμένος, αὐτὰρ έμὸν κῆρ
ἄκμηνον πόσιος καὶ ἐδητύος, ἔνδον ἐόντων, 320
σῇ ποθῇ. οὐ μὲν γάρ τι κακώτερον ἄλλο πάθοιμι,
οὐδ’ εἴ κεν τοῦ πατρὸς ἀποφθιμένοιο πυθοίμην,
ὅς που νῦν Φθίηφι τέρεν κατὰ δάκρυον εἴβει
χήτεϊ τοιοῦδ’ υἷος· ὁ δ’ ἀλλοδαπῷ ένὶ δήμῳ
εἵνεκα ῥιγεδανῆς Ἑλένης Τρωσὶν πολεμίζω· 325
ἠὲ τόν, ὃς Σκύρω μοι ἔνι τρέφεται φίλος υἱός,
[εἴ που ἔτι ζώει γε Νεοπτόλεμος θεοειδής]
πρὶν μὲν γάρ μοι θυμὸς ἐνὶ στήθεσσιν έώλπειν
οἷον ἐμὲ φθίσεσθαι ἀπ’ ’Ἀργεος ἱπποβότοιο
αὐτοῦ ένὶ Τροίῃ, σὲ δέ τε Φθίηνδε νέεσθαι, 330
ὣς ἄν μοι τὸν παῖδα θοῇ ἐνὶ νηὶ μελαίνῃ

Σκυρόθεν ἐξαγάγοις καί ol δείξειας ἕκαστα,

κτῆσιν ἐμήν, δμῶάς τε καὶ ὑψερεφὲς μέγα δῶμα.

ἤδη γὰρ Πηλῆά γ’ ὀίομαι ἢ κατὰ πάμπαν

τεθνάμεν, ἥ που τυτθὸν ἔτι ζώοντ’ ἀκάχησθαι 835
γήραΐ τε στυγερῷ καὶ ἐμὴν ποτιδέγμενον αἰεὶ
λυγρὴν ἀγγελίην, ὅτ’ ἀποφθιμένοιο πύθηται.“

ὦς ἔφατο κλαίων , ἐπὶ δὲ στενάχοντο γέροντες,

μνησάμενοι, τὰ ἕκαστος &aaz μεγάροισιν ἔλειπον.
μυρομένους δ’ ἄρα τούς γε ἰδὼν ἐλέησε Κρονίων, 340
αἶψα δ’ Ἀθηναίην ἔπεα πτερόεντα προσηύδα·
»τέκνον ἐμόν, δὴ πάμπαν ἀποίχεαι ἀνδρὸς ἑῆος.

ἦ νύ τοι οὐκέτι πάγχυ μετὰ φρεσὶ μέμβλετ’ Ἀχιλλεύςς
κεῖνος ὅ γε προπάροιθε νεῶν ὀρθοκραιράων

ἧσται ὀδυρόμενος ἕταρον φίλον· οἰ δὲ δὴ ἄλλοι 345
οἴχονται μετὰ δεῖπνον, ὁ δ’ ἄκμηνος καὶ ἄπαστος.

