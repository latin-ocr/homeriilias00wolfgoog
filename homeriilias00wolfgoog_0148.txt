136 ΙΑΙΑΔΟΣ Σ.

λάρνακ’ ἐς ἀργυρέην συλλέξατο, τοῖς ἐπονεῖτο·
σπόγγῳ δ’ ἀμφὶ πρόσωπα καὶ ἄμφω χεῖρ’ ἀπομόργνυ
αὐχένα τε στιβαρὸν καὶ στήθεα λαχνήεντα· 416
δῦ δὲ χιτῶν’, ἕλε δὲ σκῆπτρον παχύ, βῆ δὲ θύραζε
χωλεύων· ὑπὸ δ’ ἀμφίπολοι ῥώοντο ἄνακτι

χρύσειαι, ζωῇσι νεήνισιν εἰοικυῖαι.

’ τῆς έν μὲν νόος ἐστὶ μετὰ φρεσίν, ἐν δὲ καὶ αὐδὴ
καὶ σθένος, ἀθανάτων δὲ θεων ἄπο ἔργα ἴσασιν. 420
αἱ μὲν ὕπαιθα ἄνακτος ἐποίπνυον· αὐτὰρ ὁ. ἔρρων
πλησίον, ἔνθα Θέτις περ , ἐπὶ θρόνου ἷζε φαεινοῦ,

ἔν τ’ ἄρα οἰ φῦ χειρί, ἔπος τ’ ἔφατ’ ἔκ τ’ ὀνόμαζεν· . ³

,,τίπτε, Θέτι τανύπεπλε, ἱκάνεις ἡμέτερον δῶ

αἰδοίη τε φίλη τες πάρος γε μὲν οὔ τι θαμίζειςζ 425

αὔδα, ὅ τι φρονέεις· τελέσαι δέ με θυμὸς ἄνωγεν,

εἰ δύναμαι τελέσαι γε καὶ εἰ τετελεσμένον έστίν.“
τὸν δ’ ἠμείβετ’ ἔπειτα Θέτις κατὰ δάκρυ χέουσα·

 

,ζἨφαιστ’, ἧ ἄρα δή τις, ὅσαι θεαί εἰσ’ ἐν Ὀλύμπῳ, Ἦ ‚ ἶ
τοσσάδ’ ἐνὶ φρεσὶν ᾖσιν ἀνέσχετο κήδεα λυγρά, 430 ’ ι

ὅσσ’ ἐμοὶ ἐκ πασέων Κρονίδης Ζεὺς ἄλγε’ ἔδωκεν;
ἐκ μέν μ’ ἀλλάων ἁλιάων ἀνδρὶ δάμασσεν,

Αἰακίδῃ Πηλῆι, καὶ ἔτλην ἀνέρος εὐνὴν

πολλὰ μάλ’ οὐκ ἐθέλουσα· ὁ μὲν δὴ γήραϊ λυγρῷ
κεῖται ἐνὶ μεγάροις ἀρημένος· ἄλλα δέ μοι νῦν· 435
υἱὸν ἐπεί μοι δῶκε γενέσθαι τε τραφέμεν τε, ’
ἔξοχον ἡρώων· ὁ δ’ ἀνέδραμεν ἔρνεϊ ἶσος·

τὸν μὲν ἐγὼ θρέψασα, φυτὸν ὣς γουνω ἀλωῆς,
νηυσὶν ἐπιπροέηκα κορωνίσιν Ἴλιον εἴσω

Τρωσὶ μαχησόμενον, τὸν δ’ οὐχ ὑποδέξομαι αὖτις 440
οἴκαδε νοστήσαντα, δόμον Πηλήιον εἴσω.

ὄφρα δέ μοι ζωει καὶ ὁρᾷ φάος ἠελίοιο,

ἄχνυται, οὐδέ τί οί δύναμαι χραισμῆσαι ἰοῦσα.

