64 , ΙΛΙΑΔΟΣ ο.

ἀμφὶ ἓ παπτήνας· ὑπὸ δὲ Τρῶες κεκάδοντο ’
ἀνδρὸς ἀκοντίσσαντος· ὁ δ’ οὐχ ἅλιον βέλος ἧκεν, 575
ἀλλ’ Ἱκετάονος υἱὸν ὑπέρθυμον Μελάνιππον
νισσόμενον πολεμόνδε βάλε στῆθος παρὰ μαζόν.
δούπησεν δὲ πεσών, ἀράβησε δὲ τεύχε’ ἐπ’ αὐτῷ.
Ἀντίλοχος δ’ ἐπόρουσε κύων ὥς, ὅς τ’ ἐπὶ νεβρῷ ,
βλημένῳ ἀΐξῃ, τόν τ’ ἐξ εὐνῆφι θορόντα 580 ᾗ
θηρητὴρ ἐτύχησε βαλών, ὑπέλυσε δὲ γυῖα·
ὦς ἐπὶ σοί, Μελάνιππε, θόρ’ Ἀντίλοχος μενεχάρμης
τεύχεα συλήσων. ἀλλ’ οὐ λάθεν ’Ἐκτορα δῖον,
ὅς ῥά οἰ ἀντίος ἦλθε θέων ἀνά δηιοτῆτα.
Ἀντίλοχος δ’ οὐ μεῖνε, θοός περ ἐὼν πολεμιστής, 685
ἀλλ’ ὅ γ’ ἄρ’ ἔτρεσε θηρὶ κακὸν ῥέξαντι ἐοικώς,
ὅς τε κύνα κτείναςῆ βουκόλον ἀμφὶ βόεσσιν
φεύγει, πρίν περ ὅμιλον ἀολλισθήμεναι ἀνδρῶν· f
ὧς τρέσε Νεστορίδης, ἐπὶ δὲ Τρῶές τε καὶ Ἕκτωρ
ἠχῇ θεσπεσίῃ βέλεα στονόεντα χέοντο· 590
στῆ δὲ μεταστρεφθείς, ἐπεὶ ἵκετο ἔθνος ἑταίρων.

Τρῶες δὲ λείουσιν ἐοικότες ὠμοφάγοισιν
νηυσὶν ἐπεσσεύοντο, Διὸς δ’ ἐτέλειον ἐφετμάς,
ὅ σφισιν αἰὲν ἔγειρε μένος μέγα, θέλγε δὲ θυμὸν

 

Ἀργείων καὶ κῦδος ἀπαίνυτο, τοὺς δ’ ὀρόθυνεν. 595
’Ἑκτορι γάρ οἱ θυμὸς ἐβούλετο κῦδος ὀρέξαι ·
Πριαμίδῃ, ἵνα νηυσὶ κορωνίσι θεσπιδαὲς πῦρ
ἐμβάλοι ἀκάματον, Θέτιδος δ’ ἐξαίσιον ἀρὴν

πᾶσαν ἐπικρήνειε· τὸ γὰρ μένε μητίετα Ζεύς,

νηὸς καιομένης σέλας ὀφθαλμοῖσιν ἰδέσθαι· 600
ἐκ γὰρ δὴ τοῦ ἔμελλε παλίωξιν παρὰ νηῶν
θησέμεναι Τρώων, Δαναοῖσι δὲ κῦδος ὀρέξειν.

τὰ φρονέων νήεσσιν ἔπι γλαφυρῇσιν ἔγειρεν
Ἕκτορα Πριαμίδην, μάλα περ μεμαῶτα καὶ αὐτόν.

