112 ΙΛΙΑΔοΣ Ρ.

οὔδει ἐνισκίμψαντε καρήατα· δάκρυα δέ σφιν

θερμὰ κατὰ βλεφάρων χαμάδις ῥέε μυρομένοισιν

ἡνιόχοιο πόθῳ, θαλερὴ δ’ ἐμιαίνετο χαίτη

’ζεύγλης ἐξεριποῦσα παρὰ ζυγὸν ἀμφοτέρωθεν. 440

μυρομένω δ’ ἄρα τώ γε &obv ἐλέησε Κρονίων,

κινήσας δὲ κάρη προτὶ ὃν μυθήσατο θυμόν·

„ci δειλώ, τί σφῶι δόμεν Πηλῆι ἄνακτι

θνητῷ, ὑμεῖς δ’ ἐστὸν ἀγήρω τ’ ἀθανάτω τες

ἦ ἵνα δυστήνοισι μετ’ ἀνδράσιν ἄλγε’ ἔχητον; 445

οὐ μὲν γάρ τί πού ἐστιν ὀιζυρώτερον ἀνδρὸς

πάντων, ὅσσα τε γαῖαν ἔπι πνείει τε καὶ ἕρπει.

ἀλλ’ οὐ μὰν ὑμῖν γε καὶ ἅρμασι δαιδαλέοισιν

’Ὲκτωρ Πριαμίδης ἐποχήσεται· οὐ γὰρ ἐάσω.

ᾖ οὐχ ἅλις, ὡς καὶ τεύχε’ ἔχει καὶ ἐπεύχεται αὔτως;

σφῶιν δ’ ἐν γούνεσσι βαλῶ μένος ἠδ’ ἐνὶ θυμῷ, 451
ὄφρα καὶ Αὐτομέδοντα σαώσετον ἐκ πολέμοιο

’ νῆας ἔπι γλαφυράς· ἔτι γάρ σφισι κῦδος ὀρέξω

κτείνειν, εἰς ὅ κε νῆας ἐυσσέλμους ἀφίκωνται

δύῃ τ’ ήέλιος καὶ ἐπὶ κνέφας ἱερὸν ἕλθῃ.“ 455
ὧς εἰπὼν ἵπποισιν ἐνέπνευσεν μένος ἠύ·

τὼ δ’ ἀπὸ χαιτάων κονίην οὐδάσδε βαλόντε

ῥίμφ’ ἐφερον θοὸν ἅρμα μετὰ Τρῶας καὶ Ἀχαιούς.

τοῖσι δ’ ἐπ’ Αὐτομέδων μάχετ’, ἀχνύμενός περ ἑταίρου,

ἵπποις ἀίσσων, ὥς τ’ αἰγυπιὸς μετὰ χῆνας· 460

ῥέα μὲν γὰρ φεύγεσκεν ὑπὲκ Τρώων ὀρυμαγδοῦ,

ῥεῖα δ’ ἐπαΐξασκε πολὺν καθ’ ὅμιλον ὀπάζων.

ἀλλ’ οὐχ ᾔρει φῶτας, ὅτε σεύαιτο διώκειν·

οὐ γάρ πως ἦν οἷον ἐόνθ’ ἱερῷ ἐνὶ δίφρῳ

ἔγχει ἐφορμᾶσθαι καὶ ἐπίσχειν ὠκέας ἵππους. 465

ὀψὲ δὲ δή μιν ἑταῖρος ἀνὴρ ἴδεν ὀφθαλμοῖσιν

Ἀλκιμέδων υίὸς Λαέρκεος Αἱμονίδαο·

