100 1A1AA02 P.

δῃῶν· ἀμφὶ δὲ τόν γε κύνες τ’ ἄνδρες τε νομῆες 65

πολλὰ μάλ’ ἰύζουσιν ἀπόπροθεν οὐδ’ ἐθέλουσιν

ἀντίον ἐλθέμεναι· μάλα γὰρ χλωρὸν δέος αἱρεῖ·

ὥς τῶν οὔ τινι θυμὸς ἐνὶ στήθεσσιν ἐτόλμα

ἀντίον ἐλθέμεναι Μενελάου κυδαλίμοιο.

ἔνθα κε ῥεῖα φέροι κλυτὰ τεύχεα Πανθοΐδαο 70

Ἀτρεΐδης, εἰ μή οί ἀγάσσατο Φοῖβος Ἀπόλλων,

ὅς ῥά οἷ Ἕκτορ’ ἐπῶρσε θοῷ ἀτάλαντον Ἄρηι,

ἀνέρι εἰσάμενος, Κικόνων ἡγήτορι Μέντῃ·

καί μιν φωνήσας ἔπεα πτερόεντα προσηύδα·

,ξἘκτορ, νῦν σὺ μὲν ὦδε θέεις ἀκίχητα διώκων, ‘15

ἵππους Αἰακίδαο δαΐφρονος· οἰ δ’ ἀλεγεινοὶ

ἀνδράσι γε θνητοῖσι δαμήμεναι ἠδ’ ὀχέεσθαι,

ἄλλω γ’ ἣ Ἀχιλῆι, τὸν ἀθανάτη τέκε μήτηρ.

τόφρα δέ τοι Μενέλαος ἀρήιος Ἀτρέος υίὸς

Πατρόκλῳ περιβὰς Τρώων τὸν ἄριστον ἔπεφνεν, 80

Πανθοΐδην Ἑύφορβον, ἔπαυσε δὲ θούριδος ἀλκῆς.“
ὧς εἰπὼν ὁ μὲν αὖτις ἔβη θεὸς ἂμ πόνον ἀνδρῶν,

Ἕκτορα δ’ αἰνὸν ἄχος πύκασε φρένας ἀμφιμελαίνας.

πάπτηνεν δ’ ἄρ’ ἔπειτα κατὰ στίχας, αὐτίκα δ’ ἔγνω

τὸν μὲν ψαινύμενον κλυτὰ τεύχεαὶ τὸν δ’ ἐπὶ γαίῃ 85

κείμενον· ἔρρει δ’ αἷμα κατ’ οὐταμένην ὠτειλήν.

βῆ δὲ διὰ προμάχων κεκορυθμένος αἴθοπι χαλκῷ,

’ὀξέα κεκληγώς, φλογὶ εἴκελος ἹΙφαίστοιο

ἀσβέστῳ· οὐδ’ υἱὸν λάθεν ’Λτρέος ὀξὺ βοήσας·

ὀχθήσας δ’ ἄρα εἷπε πρὸς ὃν μεγαλήτορα θυμόν· 90

,,ὥ μοι ἐγών· εἰ μέν κε λίπω κάτα τεύχεα καλὰ ⁴

Πάτροκλόν θ’, ὃς κεῖται ἐμῆς ἕνεκ’ ἐνθάδε τιμῆς,

μή τίς μοι Δαναῶν νεμεσήσεται, ὃς κεν ἴδηται.

εἰ δέ κεν ’Ἕκτορι μοῦνος ἐὼν καὶ Τρωσὶ μάχωμαι

αἰδεσθείς, μή πώς με περιστήωσῖ ἕνα πολλοί· 95

