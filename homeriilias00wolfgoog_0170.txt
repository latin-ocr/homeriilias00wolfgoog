158 ¹ 1A1A202 T.

εἵως μέν ῤ’· ἀπάνευθε θεοὶ θνητῶν ἔσαν ἀνδρῶν,
τεῖος Ἀχαιοὶ μὲν μέγ’ ἐκύδανον, οὕνεκ’ Ἀχιλλεὺς
ἐξεφάνη, δηρὸν δὲ μάχης ἐπέπαυτ’ ἀλεγεινῆς·
Τρῶας δὲ τρόμος αἰνὸς ὑπήλυθε γυῖα ἕκαστον,

δειδιότας, ὅθ’ ὁρῶντο ποδώκεα Πηλεΐωνα 45. “ ,

τεύχεσι λαμπόμενον, βροτολοιγῷ ἴσον Ἄρηι.
αὐτὰρ ἐπεὶ μεθ’ ὅμιλον Ὀλύμπιοι ἤλυθον ἀνδρῶν,
ὦρτο δ’ Ἔρις κρατερὴ λαοσσόος, αὖε δ’ Ἀθήνη,
στᾶσ’ ὁτὲ μὲν παρὰ τάφρον ὀρυκτὴν τείχεος ἐκτός,
ἄλλοτ’ ἐπ’ ἀκτάων ἐριδούπων μακρὸν ἀύτει· . 50
,αὖε δ’ Ἀρης ἑτέρωθεν, ἐρεμνῇ λαίλαπι ἴσος,
ὀξὺ κατ’ ἀκροτάτης πόλιος Τρώεσσι κελεύων,
’ἄλλοτε πὰρ Σιμόεντι θέων ἐπὶ Καλλικολώνῃ.

ὧς τοὺς ἀμφοτέρους μάκαρες θεοὶ ὀτρύνοντες .
σύμβαλον, ἐν δ’ αὐτοῖς ἔριδα ῥήγνυντο βαρεῖαν. ’ 55
δεινὸν δὲ βρόντησε πατὴρ ἀνδρῶν τε θεῶν τε
ὑψόθεν· αὐτὰρ ἔνερθε Ποσειδάων ἐτίναξεν
γαῖαν ἀπειρεσίην ὀρέων τ’ αἰπεινὰ κάρηνα·
πάντες δ’ ἐσσείοντο πόδες πολυπίδακος Ἴδης
καὶ κορυφαί, Τρώων τε πόλις καὶ νῆες Ἀχαιῶν. 60
ἔδεισεν δ’ ὑπένερθεν ἄναξ ἐνέρων Ἀιδωνεύς,
’ δείσας δ’ ἐκ θρόνου ἆλτο καὶ ἴαχε, μή ol* ὕπερθεν
γαῖαν ἀναρρήξειε Ποσειδάων ἐνοσίχθων, ’
οίκία δὲ θνητοῖσι καὶ ἀθανάτοισι φανείη
σμερδαλέ’ εὐρώεντα, τά τε στυγέουσι θεοί περ. 65
τόσσος ἄρα κτύπος ὦρτο θεῶν ἔριδι ξυνιόντων.
ἦ τοι μὲν γὰρ ἔναντα Ποσειδάωνος ἄνακτος
’ ἵστατ’ Ἀπόλλων Φοῖβος ἔχων t& πτερόεντα,
ἄντα δ’ ἐνυαλίοιο θεά, γλαυκῶπις Ἀθήνη·
’Ἡρη δ’ ἀντέστη χρυσηλάκατος κελαδεινὴ ’το
’Ἄρτεμις ἰοχέαιρα, κασιγνήτη ἑκάτοιο·

 

