122 ΙΑΙΑΔοΣ Σ.

Αἴαντ’ ἰσχανέτην, ὥς τε πρὼν ἰσχάνει ὕδωρ

ὑλήεις, πεδίοιο διαπρύσιον τετυχηκώς,

ὅς τε καὶ ἰφθίμων ποταμῶν ἀλεγεινὰ ῥέεθρα

ἴσχει, ἄφαρ δέ τε πᾶσι ῥόον πεδίονδε τίθησιν '750
πλάζων· οὐδέ τί μιν σθένεϊ ῥηγνῦσι ῥέοντες·

ως αἰεὶ Αἴαντε μάχην ἀνέεργον ὀπίσσω

Τρώων· οἰ δ’ αμ’ ἕποντο, δύω δ’ έν τοῖσι μάλιστα,
Αἰνείας τ’ Ἀγχισιάδης καὶ φαίδιμος ”Εκτωρ.

· τῶν δ’, ὥς τε ψαρῶν νέφος ἔρχεται ἠὲ κολοιῶν, 755

οὖλον κεκλήγοντες, ὅτε προΐδωσιν ἰόντα

κίρκον, ὅ τε σμικρῇσι φόνον φέρει ὀρνίθεσσιν,

ὦς ἄρ’ ὑπ’ Αἰνεία τε καὶ Ἕκτορι κοῦροι Ἀχαιῶν
οὖλον κεκλήγοντες ἴσαν, λήθοντο δὲ χάρμης.

πολλὰ δὲ τεύχεα καλὰ πέσον περί τ’ άμφί τε τάφρον
φευγόντων Δαναῶν, πολέμου δ’ οὐ γίγνετ’ ἐρωή. 761

ΙΛΙΑΔΟΣ Σ. Α

 

ὁπλοποιία.

ὦς οἱ μὲν μάρναντο δέμας πυρὸς αἰθομένοιο, -
Ἀντίλοχος δ’ Ἀχιλῆι πόδας ταχὺς ἄγγελος ἦλθεν.
τὸν δ’ εὗρε προπάροιθε νεῶν ὀρθοκραιράων,
τὰ φρονέοντ’ ἀνὰ θυμόν, ἃ δὴ τετελεσμένα ἦεν· “
ὀχθήσας δ’ ἄρα εἷπε πρὸς ὃν μεγαλήτορα θυμόν· 5
»ὦ μοι ἐγώ, τί τ’ ἄρ’ αὖτε κάρη κομόωντες Ἀχαιοὶ
νηυσὶν ἔπι κλονέονται ἀτυζόμενοι πεδίοιο;
μὴ δή μοι τελέσωσι θεοὶ κακὰ κήδεα θυμῷ ,
ὥς ποτέ μοι μήτηρ διεπέφραδε καί μοι ἔειπεν

