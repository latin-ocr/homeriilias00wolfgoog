50 ' ΙΛῙΑΔΟΣ ο.

ἦλθε κακόν, τό oc οὔ τις ἐρύκακεν ἱεμένων περ. 450

αὐχένι γάρ οἰ ὄπισθε πολύστονος ἔμπεσεν ι’ός·

ἤριπε δ’ ἐξ ὀχέων, ὑπερώησαν δέ οἰ ἵπποι

κείν’ ὄχεα κροτέοντες. ἀναξ δ’ ἐνόησε τάχιστα

Πουλυδάμας, καὶ πρῶτος ἐναντίος ἤλυθεν ἵππων.

τοὺς μὲν ὅ γ’ Ἀστυνόῳ Προτιάονος υἱέι δῶκεν, 455

πολλὰ δ’ ἐπώτρυνε σχεδὸν ἴσχειν εἰσορόωντα

ἵππους· αὐτὸς δ’ αὖτις ι’ὼν προμάχοισιν ἐμίχθη.
Τεῦκρος δ’ ἄλλον ὀιστὸν ἐφ’ ’Ἐκτορι χαλκοκορυστῇ

αἴνυτο, καί κεν ἔπαυσε μάχην ἐπὶ νηυσὶν Ἀχαιῶν,

εἴ μιν ἀριστεύοντα βαλὼν ἐξείλετο θυμόν. 460

ἀλλ’ οὐ λῆθε Διὸς πυκινὸν νόον, ὅς ῥα φύλασσεν

”Ε’Λιτορ’, ἀτὰρ Τεῦκρον Τελαμώνιον εὖχος ἀπηύρα,

ὅς οἰ ἐυστρεφέα νευρὴν ἐν ἀμύμονι τόξῳ

ῥῆξ’ ἐπὶ τῷ ἐρύοντι· παρεπλάγχθη δέ oc ἄλλῃ

ἰὸς χαλκοβαρής, τόξον δέ οἰ ἔκπεσε χειρός; 465

Τεῦκρος δ’ ἐρρίγησε, κασίγνητον δὲ προσηύδα·

‚ „ab πόποι, ἦ δὴ πάγχυ μάχης ἐπὶ μήδεα κείρει ,

δαίμων ἡμετέρης, ὄ τέ μοι βιὸν ἔκβαλε χειρός,
νευρὴν δ’ ἐξέρρηξε νεόστροφον, ἣν ἐνέδησα
πρώιον, ὄφρ’ ἀνέχοιτο θαμά θρώσκοντας ὀιστούς.“ 470
⁴ τὸν δ’ ἠμείβετ’ ἔπειτα μέγας Τελαμώνιος Αἶας·
,,ώ πέπον, ἀλλὰ βιὸν μὲν ἔα καὶ ταρφέας ἰοὺς
κεῖσθαι, ἐπεὶ συνέχευε θεὸς Δαναοῖσι μεγήρας·
αὐτὰρ χερσὶν ἑλὼν δολιχὸν δόρυ καὶ σάκος ὤμῳ
μάρναό τε Τρώεσσι καὶ ἄλλους ὄρνυθι λαούς. 475
μὴ μὰν ἀσπουδί γε, δαμασσάμενοί περ, ἕλοιεν
νῆας ἐυσσέλμους, ἀλλά μνησώμεθα χάρμης.“
ὧς φάθ’, ὁ δὲ τόξον μὲν ἐνὶ κλισίῃσιν ἔθηκεν,
αὐτὰρ ὄ γ’ ἀμφ’ ὤμοισι σάκος θέτο τετραθέλυμνον,
κρατὶ δ’ ἐπ’ ι’φθίμῳ κυνέην ἐύτυκτον ἔθηκεν 480

