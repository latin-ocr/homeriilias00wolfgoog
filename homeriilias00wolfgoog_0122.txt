110 U ΙΛΙΑΔοΣ Ρ.

πολλὸν ἀφεσταότες. τοὶ δ’ έν μέσῳ ἄλγε’ ἔπασχον 376

ἠέρι καὶ πολέμῳ, τείροντο δὲ νηλέι· χαλκῷ,

ὅσσοι ἄριστοι ἔσαν. δύο δ’ οὔ πω φῶτε πεπύσθην,

, ἀνέρε κυδαλίμω, Θρασυμήδης Ἀντίλοχός τε,

Πατρόκλοιο θανόντος ἀμύμονος, ἀλλ’ ἔτ’ ἔφαντο

ζωὸν ἐνὶ πρώτῳ ὁμάδῳ Τρώεσσι μάχεσθαι. 380

τὼ δ’ ἐπιοσσομένω θάνατον καὶ φύζαν ἑταίρων

νόσφιν ἐμαρνάσθην, ἐπεὶ ὧς ἐπετέλλετο Νέστωρ

ὀτρύνων πολεμόνδε μελαινάων ἀπὸ νηῶν.

· , τοῖς δὲ πανημερίοις ἔριδος μέγα νεῖκος ὀρώρειν

ἀργαλέης· καμάτῳ δὲ καὶ ἱδρῷ νωλεμὲς αἰεὶ 385

γούνατά τε κνῆμαί τε πόδες θ’ ὑπένερθεν ἑκάστου

χεῖρές τ’ ὀφθαλμοί τε παλάσσετο μαρναμένοιιν

ἀμφ’ ἀγαθὸν θεράποντα ποδώκεος Αἰακίδαο.

ὡς δ’ ὅτ’ ἀνὴρ ταύροιο βοὸς μεγάλοιο βοείην

λαοῖσιν δώῃ τανύειν, μεθύουσαν ἀλοιφῇ· 390

· δεξάμενοι δ’ ἄρα τοί γε διαστάντες τανύουσιν

κυκλόσ’, ἄφαρ δέ τε ἰκμὰς ἔβη, δύνει δέ τ’ ἀλοιφὴ

πολλῶν ἑλκόντων, τάνυται δέ τε πᾶσα διαπρό· .

ὧς οἳ γ’ ἔνθα καὶ ἔνθα νέκυν ὀλίγῃ ἐνὶ χώρῃ

ἕλκεον ἀμφότεροι· μάλα δέ σφισιν ,ἔλπετο θυμός, 395

Τρωσὶν μὲν ἐρύειν προτὶ Ἴλιον, αὐτὰρ Ἀχαιοῖς

νῆας ἔπι γλαφυράς· περὶ δ’ αὐτοῦ μῶλος ὀρώρειν

ἄγριος· οὐδέ κ’ ’Ἄρης λαοσσόος οὐδέ κ’ Ἀθήνη

τόν γε ίδοῦσ’ ὀνόσαιτ’, οὐδ’ εί μάλα μιν χόλος ἵκοι.
τοῖον Ζεὺς ἐπὶ Πατρόκλῳ ἀνδρῶν τε καὶ ἵππων 400

ἤματι τῷ ἐτάνυσσε κακὸν πόνον. οὐδ’ ἄρα πώ τι-

ᾔδεε Πάτροκλον τεθνηότα δῖος Ἀχιλλεύς·

πολλὸν γάρ ῤ’ ἀπάνευθε νεῶν μάρναντο θοάων,

τείχει ὕπο Τρώων. τό μιν ού ποτε ἔλπετο θυμῷ

τεθνάμεν, ἀλλὰ ζωόν , ἐνιχριμφθέντα πύλῃσιν, 405

 

