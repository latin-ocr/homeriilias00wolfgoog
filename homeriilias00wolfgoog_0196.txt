184 · ῙΑΙΑΔοΣ Φ.

δένδρεα κατ’, ἐν δ’ αὐτὸν ἵει πυρί· μηδέ σε πάμπαν

μειλιχίοις ἐπέεσσιν ἀποτρεπέτω καὶ ἀρειῇ·

μηδὲ πρὶν ἀπόπαυε τεὸν μένος, ἀλλ’ ὁπότ’ ἂν δὴ 340

φθέγξομ’ ἐγὼν ἰάχουσα, τότε σχεῖν ἀκάματον πῦρ.,“
ὥς ἔφαθ’, ’Ἠφαιστος δὲ τιτύσκετο θεσπιδαὲς πῦρ.

πρῶτα μὲν ἐν πεδίῳ πῦρ δαίετο, κατε δὲ νεκροὺς

[πολλούς, οἳ ῥα κατ’ αὐτὸν ἅλις ἔσαν, οὓς κτάν’ Ἀχιλλεύς.]

πᾶν δ’ ἐξηράνθη πεδίον, σχέτο δ’ ἀγλαὸν ὕδωρ. 345

ὡς δ’ ὅτ’ ὀπωρινὸς Βορέης νεοαρδέ’ ἀλωὴν

αἶψ’ ἀγξηράνῃ · χαίρει δέ μιν ὃς τις ἐθείρῃ·

ὧς ἐξηράνθη πεδίον πᾶν, κάδ δ’ ἄρα νεκροὺς

κῆεν· ὁ δ’ ἐς ποταμὸν τρέψε φλόγα παμφανόωσαν.

καίοντο πτελέαι τε καὶ ἰτέαι ἠδὲ μυρῖκαι, 350

καίετο δὲ λωτός τε ἰδὲ θρύον ἠδὲ κύπειρον,

τὰ περὶ καλὰ ῥέεθρα ἅλις ποταμοῖο πεφύκειν·

τείροντ’ ἐγχέλυές τε καὶ ἰχθύες οί κατὰ δίνας,

οἳ κατὰ καλὰ ῥέεθρα κυβίστων ἔνθα καὶ ἔνθα

πνοιῇ τειρόμενοι πολυμήτιος Ἡφαίστοιο. 355

καίετο δ’ ἲς ποταμοῖο, ἔπος τ’ ἔφατ’ ἔκ τ’ ὀνόμαζεν·

,ζἨφαιστ’, οὔ τις σοι’ γε θεῶν δύνατ’ ἀντιφερίζειν,

οὐδ’ ἂν ἐγὼ σοί γ’ ὧδε πυρὶ φλεγέθοντι μαχοίμην.

λῆγ’ ἔριδος,“ Τρῶας δὲ καὶ αὐτίκα δῖος Ἀχιλλεὺς

ἄστεος ἐξελάσειε· τί μοι ἔριδος καὶ ἀρωγῆς;“ 360
φῆὶπυρὶ καιόμενος, ἀνά δ’ ἔφλυε καλὰ ῥέεθρα.

ὡς δὲ λέβης ζεῖ ἔνδον, ἐπειγόμενος πυρὶ πολλῷ,

κνίσην μελδόμενος ἁπαλοτρεφέος σιάλοιο,

πάντοθεν ἀμβολάδην, ὑπὸ δὲ ξύλα κάγκανα κεῖται,

ὧς τοῦ καλὰ ῥέεθρα πυρὶ φλέγετο, ζέε δ’ ὕδωρ· 365

οὐδ’ ἔθελε προρέειν, ἀλλ’ ἴσχετο· τεῖρε δ’ ἀυτμὴ

Ἡφαίστοιο βίηφι πολύφρονος. αὐτὰρ ὅ γ’ Ἥρην

πολλὰ λισσόμενος ἔπεα πτερόεντα προσηύδα·

