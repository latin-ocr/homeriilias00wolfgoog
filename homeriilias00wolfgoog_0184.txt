172 ωΑΔοΣ Τ.

μέσσην κάκ κεφαλὴν ξίφει ἤλασε κωπήεντι, 475

πᾶν δ’ ὑπεθερμάνθη ξίφος αἵματι· τὸν δὲ κατ’ ὄσσε

ἔλλαβε πορφύρεος θάνατος καὶ μοῖρα κραταιή.

Δευκαλίωνα δ’ ἔπειθ’, ἵνα τε ξυνέχουσι τένοντες

ἀγκῶνος, τῇ τόν γε φίλης διὰ χειρὸς ἔπειρεν

αἰχμῇ χαλκείῃ· 6 δέ μιν μένε χεῖρα βαρυνθείς, 480

πρόσθ’ ὁρόων θάνατον. 6 δὲ φασγάνῳ αὐχένα θείνας

τῆλ’ αὐτῇ πήληκι κάρη βάλε· μυελὸς αὖτε

σφονδυλίων ἔκπαλθ’, 6 δ’ ἐπὶ χθονὶ κεῖτο τανυσθείς.

αὐτὰρ 6 βῆ ῤ’ ἰέναι μετ’ ἀμύμονα Πείρεω υίὸν

Ῥίγμον, ὃς ἐκ Θρῄκης ἐριβώλακος είληλούθειν· 485

τὸν βάλε μέσσον ἄκοντι , πάγη δ’ ἐν νηδύι χαλκός,

ἤριπε δ’ ἐξ ὀχέων. 6 δ’ Ἀρηίθοον θεράποντα,

“ ἂψ ἵππους στρέψαντα, μετάφρενον ὀξέι δουρὶ

νύξ’, ἀπὸ δ’ ἅρματος ὦσε· κυκήθησαν δέ οἰ ἵπποι.
ὡς δ’ ἀναμαιμάει βαθέ’ άγκεα θεσπιδαὲς πῦρ 490

οὔρεος ἀζαλέοιο, βαθεῖα δὲ καίεται ὕλη,

πάντῃ τε κλονέων άνεμος φλόγα εἰλυφάζει,

ὦς ὅ γε πάντῃ θῦνε σὺν ἔγχει· δαίμονι ἶσος

κτεινομένους ἐφέπων· ῥέε δ’ αἵματι γαῖα μέλαινα.

ὡς δ’ ὅτε τις ζεύξῃ βόας ἄρσενας εὐρυμετώπους 495

τριβέμεναι κρῖ λευκὸν ἐυκτιμένῃ ἐν ἀλωῇ,

ῥίμφα τε λέπτ’ ἐγένοντο βοῶν ὑπὸ πόσσ’ ἐριμύκων,

ὧς ὑπ’ Ἀχιλλῆος μεγαθύμου μώνυχες ἵπποι

στεῖβον ὁμοῦ νέκυάς τε καὶ ἀσπίδας· αἵματι δ’ ἄξων

νέρθεν ἅπας πεπάλακτο καὶ ἄντυγες αἰ περὶ δίφρον, 500

ἃς ἄρ’ ἀφ’ ἱππείων ὁπλέων ῥαθάμιγγες ἔβαλλον

αἵ τ’ ἀπ’ ἐπισσώτρων. 6 δὲ ἵετο κῦδος ἀρέσθαι

Πηλεΐδης, λύθρφ δὲ παλάσσετο χεῖρας ἀάπτους.

 

 

 

