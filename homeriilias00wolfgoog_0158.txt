146 Δ ΙΛΙΑΔΟΣ Τ.

Ἀλκμήνη τέξεσθαι ἐυστεφάνῳ ἐνὶ Θήβῃ.
ἦ τοι ὅ γ’ εὐχόμενος μετέφη πάντεσσι θεοῖσιν· 100

, ,,κέκλυτέ μευ, πάντες τε θεοὶ πᾶσαί τε θέαιναι,

ὄφρ’ εἴπω, τά με’ θυμὸς ἐνὶ στήθεσσιν ἀνώγει.
σήμερον ἄνδρα φόωσδε μογοστόκος Εἰλείθυια

ἐκφανεῖ, ὃς πάντεσσι περικτιόνεσσιν ἀνάξει,

τῶν ἀνδρῶν γενεῆς, οἵ θ’ αἵματος ἐξ ἐμεῦ εἰσίν.“ 105
τὸν δὲ δολοφρονέουσα προσηύδα πότνια Ἥρη·
,,ψευστήσεις, οὐδ’ αὖτε τέλος μύθῳ ἐπιθήσεις.

’ εἰ δ’ ἄγε νῦν μοι ὄμοσσον, Ὀλύμπιε, καρτερὸν ὅρκον,
ἦ μὲν τὸν πάντεσσι περικτιόνεσσιν ἀνάξειν,

ὅς κεν ἐπ’ ἤματι τῷδε πέσῃ μετὰ ποσσὶ γυναικὸς 110
τῶν ἀνδρῶν, οἳ σῆς ἐξ αἵματός εἰσι γενέθλης.“

ὧς ἔφατο· Ζεὺς δ’ οὔ τι δολοφροσύνην ἐνόησεν,
ἀλλ’ ὄμοσεν μέγαν ὅρκον, ἔπειτα δὲ πολλὸν ἀάσθη.
”Hpq δ’ ἀίξασα λίπεν ῥίον Οὐλύμποιο,

καρπαλίμως δ’ ἵκετ’ Ἀργος Ἀχαιικόν, ἔνθ’ ἄρα ᾔδη 115
ἰφθίμην ἄλοχον Σθενέλου Περσηιάδαο.

ἡ δ’ ἐκύει φίλον υἱόν, ὁ δ’ ἕβδομος ἑστήκει μείς·

ἐκ δ’ ἄγαγε πρὸ φόωσδε καὶ ἠλιτόμηνον ’ ἐόντα,
Ἀλκμήνης δ’ ἀπέπαυσε τόκον, σχέθε δ’ βίλειθυίας.
αὐτὴ δ’ ἀγγελέουσα Δία Κρονίωνα προσηύδα· 120
,,Ζεῦ πάτερ ἀργικέραυνε, ἔπος τί τοι ἐν φρεσὶ θήσω.
ἤδη. ἀνὴρ γέγον’ ἐσθλός, ὃς Ἀργείοισιν ἀνάξει,
Εὐρυσθεὺς Σθενέλοιο πάις Περσηιάδαο, ,
σὸν γένος ·’ οὔ οἱ ἀεικὲς ἀνασσέμεν Ἀργείοισιν.“ ,
ὧς φάτο, τὸν δ’ ἄχος ὀξὺ κατὰ φρένα τύψε βαθεῖαν. 12⁶
αὐτίκα δ’ εἷλ’ ’Άτην κεφαλῆς λιπαροπλοκάμοιο
χωόμενος φρεσὶν ᾖσι, καὶ ὤμοσε καρτερὸν ὅρκον

μή ποτ’ ἐς Οὔλυμπόν τε καὶ οὐρανὸν ἀστερόεντα
αὖτις ἐλεύσεσθαι Ἄτην, ἢ πάντας ἀᾶται.

 

