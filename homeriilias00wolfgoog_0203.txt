ΙΜΑΔΟΣ m. 191

αἱρήσει με καὶ ὥς καὶ ἀνάλκιδα δειροτομήσει. 555

εί δ’ ἂν ἐγὼ τούτους μὲν ὑποκλονέεσθαι ἐάσω

Πηλεΐδῃ Ἀχιλῆι, ποσὶν δ’ ἀπὸ τείχεος ἄλλῃ

φεύγω πρὸς πεδίον Ἰλήιον, ὄφρ’ ἂν ἵκωμαι

Ἴδης τε κνημοὺς κατά τε ῥωπήια δύω·

ἑσπέριος δ’ ἂν ἔπειτα λοεσσάμενος ποταμοῖο 560

ἱδρῶ ἀποψυχθεὶς προτὶ Ἴλιον ἀπονεοίμην.

ἀλλὰ τί ἦ μοι ταῦτα φίλος διελέξατο θυμός;

μή μ’ ἀπαειρόμενον πόλιος πεδίονδε νοήσῃ

καί με μεταΐξας μάρψῃ ταχέεσσι πόδεσσιν·

οὐκέτ’ ἔπειτ’ ἔσται θάνατον καὶ κῆρας ἀλύξαι· 566

λίην γὰρ κρατερὸς περὶ πάντων ἔστ’ ἀνθρώπων.

εί δέ κέν οί προπάροιθε πόλιος κατεναντίον ἔλθω·

καὶ γάρ θην τούτῳ τρωτὸς χρὼς ὀξέι χαλκῷ,

ἐν δὲ ἴα ψυχή , θνητὸν δέ ἕ φασ’ ἅνθρωποι

[ἔμμεναν αὐτάρ ol Κρονίδης Ζεὺς κῦδος ὀπάζει.“] 570
ὧς εἰπὼν Ἀχιλῆα ἀλεὶς μένεν, ἐν δέ οί ἦτορ

ἄλκιμον ὡρμᾶτο πτολεμίζειν ἠδὲ μάχεσθαι.

ἠύτε πάρδαλις εἶσι βαθείης ἐκ ξυλόχοιο .

ἀνδρὸς θηρητῆρος ἐναντίον, οὐδέ τι θυμῷ

ταρβεῖ οὐδὲ φοβεῖται, ἐπεί κεν ὑλαγμὸν ἀκούσῃ· 576

εἴ περ γὰρ φθάμενός μιν ἢ οὐτάσῃ ἠὲ βάλῃσιν,

ἀλλά τε καὶ περὶ δουρὶ πεπαρμένη οὐκ ἀπολήγει

ἀλκῆς, πρίν γ’ ἠὲ ξυμβλήμεναι ἠὲ δαμῆναι·

ὧς Ἀντήνορος υίὸς ἀγαυοῦ, δῖος Ἀγήνωρ, .

οὐκ ἔθελεν φεύγειν, πρὶν πειρήσαιτ’ Ἀχιλῆος, 580

ἀλλ’ ὅ γ’ ἄρ’ ἀσπίδα μὲν πρόσθ’ ἔσχετο πάντοσ’ ἐίσην,

ἐγχείῃ δ’ αὐτοῖο τιτύσκετο, καὶ μέγ’ ἀύτει·

,,ἦ δή που μάλ’ ἔολπας ἐνὶ φρεσί, φαίδιμ’ Ἀχιλλεῦ,

ἤματι τῷδε πόλιν πέρσειν Τρώων ἀγερώχων,

νηπύτι’, ἦ τ’ ἔτι πολλὰ τετεύξεται ἄλγε’ ἐπ’ αὐτῇ. 585

