40 ΙΑΙΑΔΟΣ Ξ.

Ζεύς, ἐπεὶ αὐτῷ ἐγὼ μαλακὸν περὶ κῶμα κάλυψα·
’Ἡρη δ’ έν φιλότητι παρήπαφεν εὐνηθῆναι.“ 360
ὧς εἰπὼν 6 μὲν ᾤχετ’ ἐπὶ κλυτὰ φῦλ’ ἀνθρώπων,
τὸν δ’ ἔτι μᾶλλον ἀνῆκεν ἀμυνέμεναι Δαναοῖσιν.
αὐτίκα δ’ έν πρώτοισι μέγα προθορὼν ἐκέλευσεν·
,,Ἀργετοι, καὶ δὴ αὖτε μεθίεμεν Ἕκτορι νίκην
Πριαμίδῃ, ἵνα νῆας ἕλῃ καὶ κῦδος ἄρηται; 365
ἀλλ’ 6 μὲν οὕτω φησὶ καὶ εὔχεται, οὕνεκ’ Ἀχιλλεὺς · ,’
νηυσὶν ἔπι ,γλαφυρῇσι μένει κεχολωμένος ἦτορ· ’
κείνου δ’ οὔ τι λίην ποθὴ ἔσσεται, εἴ κεν οἰ ἄλλοι
ἡμεῖς ὀτρυνώμεθ’ ἀμυνέμεν ἀλλήλοισιν· ‘
ἀλλ’ ἄγεθ’, ὡς ἂν ἐγὼ εἴπω, ’πειθώμεθα πάντες. 370
ἀσπίδες ὅσσαι ἄρισται ένὶ στρατῷ ήδὲ μέγισται,
ἑσσάμενοι, κεφαλὰς δὲ παναίθῃσιν κορύθεσσιν
κρύψαντες, χερσὶν δὲ τὰ μακρότατ’ ἔγχε’ ἑλόντες,
ἴομεν· αὐτὰρ ἐγὼν ἡγήσομαι, οὐδ’ ἔτι φημὶ
’Ἐκτορα Πριαμίδην μενέειν μάλα περ μεμαῶτα. 375
[ὃς δέ κ’ ἀνὴρ μενέχαρμος, ἔχῃ δ’ ὀλίγον σάκος ὤμῳ,
. χείρονι φωτὶ δότω, 6 δ’ ἐν ἀσπίδι μείζονι δύτω““.]
ὦς ἔφαθ’, οἰ δ’ ἄρα τοῦ μάλα μὲν κλύον ἠδὲ πίθοντο.
τοὺς δ’ αὐτοὶ βασιλῆες ἐκόσμεον οὐτάμενοί περ,
Τυδεΐδης Ὀδυσεύς τε καὶ Ἀτρεΐδης Ἀγαμέμνων· 380 ’
[οἰχόμενοι δ’ ἐπὶ πάντας ἀρήια τεύχε’ ἄμειβον.
ἐσθλὰ μὲν ἐσθλὸς ἔδυνε, χέρηα δὲ χείρονι δόσκεν.]
αὐτὰρ ἐπεί ῤ’ ἕσσαντο περὶ χροῒ νώροπα χαλκόν,
βάν ῤ’ ἴμεν· ἦρχε δ’ ἄρα σφι Ποσειδάων ἐνοσίχθων,
δεινὸν ἄορ τανύηκες ἔχων έν χειρὶ παχείῃ, 385
εἴκελον ἀστεροπῇ· τῷ δ’ ού θέμις ἐστὶ μιγῆναι
έν δαῒ λευγαλέῃ, ἀλλὰ δέος ἰσχάνει ἄνδρας.
Τρῶας δ’ αὖθ’ ἑτέρωθεν ἐκόσμεε φαίδιμος Ἕκτωρ.
δή ῥα τότ’ αἰνοτάτην ἔριδα πτολέμοιο τάνυσσαν

