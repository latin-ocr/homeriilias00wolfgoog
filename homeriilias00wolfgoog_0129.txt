ῙΔΙΑΔΟΣ XVII. 1 1 Ἰ

βῆ δὲ διὰ προμάχων κεκορυθμένος αἴθοπι χαλκῷ.

καὶ τότ’ ἄρα Κρονίδης ἕλετ’ αἰγίδα θυσανόεσσαν

μαρμαρέην, Ἴδην δὲ κατὰ νεφέεσσι κάλυψεν,

ἀστράψας δὲ μάλα μεγάλ’ ἔκτυπε, τὴν δὲ τίναξεν, 695

νίκην δὲ· Τρώεσσι δίδου, ἐφόβησε δ’ Ἀχαιούς.
πρῶτος Πηνέλεως Βοιώτιος ἦρχε φόβοιο.

βλῆτο γὰρ οἶμον δουρί, πρόσω τετραμμένος αίεί,

ἄκρον ἐπιλίγδην· γράψεν δέ οῖ ὀστέον ἄχρις

αἰχμὴ Πουλυδάμαντος· ὁ γάρ ῥ’ ἔβαλε σχεδὸν ἐλθών. 600

Λήιτον αὖθ’ Ἕκτωρ σχεδὸν οὔτασε χεῖρ’ ἐπὶ καρπῷ,

υἱὸν Ἀλεκτρυόνος μεγαθύμου, παῦσε δὲ χάρμης·

τρέσσε δὲ παπτήνας, ἐπεὶ οὐκέτι ἔλπετο θυμῷ

ἔγχος ἔχων ἐν χειρὶ μαχήσεσθαι Τρώεσσιν..

Ἕκτορα δ’ Ἰδομενεὺς μετὰ Λήιτον ὁρμηθέντα 605

βεβλήκει θώρηκα κατὰ στῆθος παρὰ μαζόν·

ἐν καυλῷ δ’ ἐάγη δολιχὸν δόρυ, τοὶ δὲ βόησαν

Τρῶες. ὁ δ’ Ἰδομενῆος ἀκόντισε Δευκαλίδαο

,δίφρῳ ἐφεσταότος· τοῦ μέν ῤ’ ἀπὸ τυτθὸν ἅμαρτεν,

αὐτὰρ ὁ Μηριόναο ὀπάονά θ’ ἡνίοχόν τε, 610

Κοίρανον, ὅς ῤ’ ἐκ Λύκτου ἐυκτιμένης ἕπετ’ αὐτῷ -

πεζὸς γὰρ τὰ πρῶτα λιπὼν νέας ἀμφιελίσσας

ἤλυθε, καί κε Τρωσὶ μέγα κράτος ἐγγυάλιξεν,

εί μὴ Κοίρανος ὦκα ποδώκεας ἤλασεν ἵππους·

καὶ τῷ μὲν φάος ἦλθεν, ἄμυνε δὲ νηλεὲς ἦμαρ, 615

αὐτὸς δ’ ὤλεσε θυμὸν ὑφ’ Ἕκτορος ἀνδροφόνοιο -

τὸν βάλ’ ὑπὸ γναθμοῖο καὶ οὔατος, ἐκ δ’ ἄρ’ ὀδόντας

ὦσε δόρυ πρυμνόν, διὰ δὲ γλῶσσαν τάμε μέσσην.

ἤριπε δ’ ἐξ ὀχέων, κατὰ δ’ ἡνία χεῦεν ἔραζε.

καὶ τά γε Μηριόνης ἔλαβεν χείρεσσι φίλῃσιν 620

κύψας ἐκ πεδίοιο, καὶ Ἰδομενῆα προσηύδα·

,,μάστιε νῦν, εἵως κε θοὰς ἐπὶ νῆας ἵκηαι·

