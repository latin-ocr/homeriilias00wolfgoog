52 ΙΛΙΑΔΟΣ ο.

τόνδε φέρω Διὶ μῦθον ἀπηνέα τε κρατερόν τε,
ἦ τι μεταστρέψειςς στρεπταὶ μέν τε φρένες ἐσθλῶν.
οἶσθ’, ὡς πρεσβυτέροισιν ἐρινύες αἰὲν ἕπονται.“

τὴν δ’ αὖτε προσέειπε Ποσειδάων ἐνοσίχθων· 205
,,Ἷρι θεά, μάλα τοῦτο ἔπος κατὰ μοῖραν ἔειπες·
ἐσθλὸν καὶ τὸ ’ τέτυκται, ὅτ’ ἄγγελος αἴσιμα εἰδῇ.
ἀλλὰ τόδ’ αἰνὸν ἄχος κραδίην καὶ θυμὸν ἰκάνει,
ὁππότ’ ἂν ἰσόμορον καὶ ὁμῇ πεπρωμένον αἴσῃ ¹
νεικείειν ἐθέλῃσι χολωτοῖσιν ἐπέεσσιν. 210
ἀλλ’ ἦ τοι νῦν μέν γε νεμεσσηθεὶς ὑποείξω,
ἄλλο δέ τοι ἐρέω, καὶ ἀπειλήσω τό γε θυμῷ·
αἰ κεν. ἄνευ ἐμέθεν καὶ Ἀθηναίης ἀγελείης,
[“”Ήρης Ἑρμείω τε καὶ Ἡφαίστοιο ἄνακτος]
Ἰλίου αἰπεινῆς πεφιδήσεται, οὐδ’ ἐθελήσει 215
ἐκπέρσαι, δοῦναι δὲ μέγα κράτος Ἀργείοισιν,
ἴστω τοῦθ’, ὅτι νῶιν ἀνήκεστος χόλος ἔσται.“

ὧς εἰπὼν λίπε λαὸν Ἀχαιικὸν ἐννοσίγαιος,
δῦνε δὲ πόντον ἰών, πόθεσαν δ’ ἥρωες Ἀχαιοί.
καὶ τότ’ Ἀπόλλωνα προσέφη νεφεληγερέτα Ζεύς· 220
,,ἔρχεο νῦν, φίλε Φοῖβε, μεθ’ Ἕκτορα χαλκοκορυστήν·
ἤδη μὲν γάρ τοι γαιήοχος ἐννοσίγαιος
οἴχεται εἰς ἅλα δῖαν, ἀλευάμενος χόλον αἰπὺν
ἡμέτερον· μάλα γάρ κε μάχης ἐπύθοντο καὶ ἄλλοι,
οἵ περ ἐνέρτεροί εἰσι θεοί, Κρόνον ἀμφὶς ἐόντες. 225
ἀλλὰ τόδ’ ἠμὲν ἐμοὶ πολὺ κέρδιον ἠδέ οἰ αὐτῷ “
ἔπλετο, ὄττι πάροιθε νεμεσσηθεὶς ὑπόειξεν
χεῖρας ἐμάς, ἐπεὶ οὔ κεν ἀνιδρωτί γε τελέσθη.
ἀλλὰ σύ γ’ ἐν χείρεσσι λάβ’ αἰγίδα θυσανόεσσαν,
τὴν μάλ’ ἐπισσείων φοβέειν ἥρωας Ἀχαιούς· 230
σοὶ δ’ αὐτῷ μελέτω, ἑκατηβόλε, φαίδιμος Ἕκτωρ·
τόφρα γὰρ οὖν οἰ ἔγειρε μένος μέγα, ὄφρ’ ἂν Ἀχαιοὶ

 

