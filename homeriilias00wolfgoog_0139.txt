muoz xvm. 127

ἀλλά σὺ μὲν μή πω καταδύσεο μῶλον Ἄρηος,
πρίν γ’ ἐμὲ δεῦρ’ ἐλθοῦσαν ἐν ὀφθαλμοῖσιν ἴδηαι· 136
ἠῶθεν γὰρ νεῦμαι ἅμ’ ἠελίῳ ἀνιόντι .
τεύχεα καλὰ φέρουσα παρ’ Ἡφαίστοιο ἅνακτος,“

ὧς ἄρα φωνήσασα πάλιν τράπεθ’ υἷος ἑῆος,
καὶ στρεφθεῖσ’ ἁλίῃσι κασιγνήτῃσι μετηύδα·
»ὑμεῖς μὲν νῦν δῦτε θαλάσσης εὐρέα κόλπον 140
ὀψόμεναί τε γέρονθ’ ἅλιον καὶ δώματα πατρὸς
καί οἱ πάντ’ ἀγορεύσατ’ · ἐγὼ δ’ ἐς μακρὸν Ὄλυμπον
εἶμι παρ’ ’Ἡφαιστου κλυτοτέχνην, αἴ κ’ ἐθέλῃσιν
υἱεῖ ἐμῷ δόμεναι κλυτὰ τεύχεα παμφανόωντα.“

ὦς ἔφαθ’, αἰ δ’ ὑπὸ κῦμα θαλάσσης αὐτίκ’ ἔδυσαν.
ἡ δ’ αὖτ’ Οὔλυμπόνδε θεά, Θέτις ἀργυρόπεζα, 146
ἤιεν, ὄφρα φίλῳ παιδὶ κλυτὰ τεύχε’ ἐνείκαι.

τὴν μὲν ἄρ’ Οὔλυμπόνδε πόδες φέρον· αὐτὰρ Ἀχαιοὶ
θεσπεσίῳ ἀλαλητῷ ὑφ’ Ἕκτορος ἀνδροφόνοιο
φεύγοντες νῆάς τε καὶ Ἑλλήσποντον ἵκοντο. 150
οὐδέ κε Πάτροκλόν περ ἐυκνήμιδες Ἀχαιοὶ
ἐκ βελέων ἐρύσαντο νέκυν, θεράποντ’ Ἀχιλῆος·
αὖτις γὰρ δὴ τόν γε κίχον λαός τε καὶ ἵπποι
Ἕκτωρ τε Πριάμοιο πάις, φλογὶ εἴκελος ἀλκήν.
τρὶς μέν μιν μετόπισθε ποδῶν λάβε φαίδιμος Ἕκτωρ
ἑλκέμεναι μεμαώς, μέγα δὲ Τρώεσσιν ὁμόκλα· 156
τρὶς δὲ δύ’ Αἴαντες, θοῦριν ἐπιειμένοι ἀλκήν,
νεκροῦ ἀπεστυφέλιξαν. ὁ δ’ ἔμπεδον, ἀλκὶ πεποιθώς,
’ ἄλλοτ’ ἐπαΐξασκε κατὰ μόθον, ἄλλοτε δ’ αὖτε
στάσκε μέγα ἰάχων, ὀπίσω δ’ οὐ χάζετο πάμπαν. 160
ὡς δ’ ἀπὸ σώματος οὔ τι λέοντ’ αἴθωνα δύνανται
1 ι οιμένες ἄγραυλοι μέγα πεινάοντα δίεσθαι,
ι ῥα τὸν οὐκ ἐδύναντο δύω Αἴαντε κορυστὰ

,- - τορα Πριαμίδην ἀπὸ νεκροῦ δειδίξασθαι.

