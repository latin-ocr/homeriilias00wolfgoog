IAIAAoz: xxn. 19⁷

[κτῆσιν, ὅσην πτολίεθρον ἐπήρατον ἐντὸς ἐέργειΊ

ἀλλὰ τί ἧ μοι ταῦτα φίλος διελέξατο θυμός;

μή μιν ἐγὼ μὲν ἵκωμαι ἰών, ὁ δέ μ’ οὐκ ἐλεήσει

οὐδέ τί μ’ αἰδέσεται, κτενέει δέ με γυμνὸν ἐόντα

αὔτως ὥς τε γυναῖκα, ἐπεί κ’ ἀπὸ τεύχεα δύω. 126

οὐ μέν πως νῦν ἔστιν ἀπὸ δρυὸς οὐδ’ ἀπὸ πέτρης

τῷ ὀαριζέμεναι, ἅ τε παρθένος ἠίθεός’ τε,

παρθένος ἠύθεός τ’ ὀαρίζετον ἀλλήλοιιν.

βέλτερον αὖτ’ ἔριδι ξυνελαυνέμεν ὅττι τάχιστα·

εἴδομεν, ὁπποτέρῳ κεν Ὀλύμπιος εὖχος ὀρέξῃ.“ 180
ὥς ὥρμαινε μένων, ὁ δέ οἰ ’σχεδὸν ἦλθεν Ἀχιλλεὺς

ἶσος ἐνυαλίφ , κορυθάικι πτολεμιστῇ,

σείων Πηλιάδα μελίην κατὰ δεξιὸν ὦμον

δεινήν ·- ἀμφὶ δὲ χαλκὸς ἐλάμπετο εἴκελος αὐγῇ

ἢ πυρὸς αἰθομένου ἢ ἠελίου ἀνιόντος. 135

ι Ἕκτορα δ’, ὡς ἐνόησεν, ἕλε τρόμος·’ οὐδ’ ἄρ’ ἔτ’ ἔτλη

αὖθι μένειν, ὀπίσω δὲ πύλας λίπε, βῆ δὲ φοβηθείς.
Πηλεΐδης δ’ ἐπόρουσε ποσὶ κραιπνοῖσι πεποιθώς.
ἠύτε κίρκος ὄρεσφιν, ἐλαφρότατος πετεηνῶν,

ῥηιδίως οἴμησε μετὰ τρήρωνα πέλειαν· 140
ἡ δέ θ’ ὕπαιθα φοβεῖται, ὁ δ’ ἐγγύθεν ὀξὺ λεληκὼς
ταρφέ’ ἐπαΐσσει, ἑλέειν τέ ἕ θυμὸς ἀνώγει·

ὥς ἄρ’ ὅ γ’ ἐμμεμαὼς ίθὺς πέτετο, τρέσε δ’ Ἕκτωρ
τεῖχος ὕπο Τρώων, λαιψηρὰ δὲ γούνατ’ ἐνώμα.

οἰ δὲ παρὰ σκοπιὴν καὶ ἐρινεὸν ἠνεμόεντα 145
τείχεος αἰὲν ὑπὲκ κατ’ ἀμαξιτὸν ἐσσεύοντο,

κρουνὼ δ’ ἵκανον καλλιρρόω, ἔνθα τε πηγαὶ

δοιαὶ ἀναΐσσουσι Σκαμάνδρου δινήεντος·

ἡ μὲν γάρ θ’ ὕδατι λιαρῷ ῥέει, ἀμφὶ δὲ καπνὸς
γίγνεται ἐξ αὐτῆς ὡς εἰ πυρὸς αὐθομένοιο· 150
ἡ δ’ ἑτέρη θέρει· προρέει ἐικυῖα χαλάζῃ

