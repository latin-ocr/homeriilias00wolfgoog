102 ΙΜΑΔΟΣ Ρ.

τὸν δὲ νέκυν Τρῷῃσιν ἐρυσσάμενος κυσὶ δοίη·
Αἶας δ’ ἐγγύθεν ἦλθε φέρων σάκος ἠύτε πύργον.
Ἕκτωρ δ’ ἂψ ἐς ὅμιλον ἰὼν ἀνεχάζεθ’ ἑταίρων,

’ ἐς δίφρον δ’ ἀνόρουσε· δίδου δ’ ὅ γε τεύχεα καλὰ 130
Τρωσὶ φέρειν προτὶ ἄστυ, μέγα κλέος ἔμμεναι αὐτῷ.
Αἴας δ’ ἀμφὶ Μενοιτιάδῃ σάκος εὐρὺ ,καλύψας
ἑστήκειν, ὥς τίς τε λέων περὶ οἶσι τέκεσσιν,

ᾧ ῥά τε νήπι’ ἄγοντι συναντήσωνται ἐν ὕλῃ

ἄνδρες ἐπακτῆρες· ὁ δέ τε σθένει· βλεμεαίνει, 135

πᾶν δέ τ’ ἐπισκύνιον κάτω ἕλκεται ὄσσε καλύπτων·-

ὧς Αἴας περὶ Πατρόκλῳ ήρωι βεβήκειν.

Ἀτρεΐδης δ’ ἑτέρωθεν ἀρηίφιλος Μενέλαος

ἑστήκει μέγα πένθος ἐνὶ στήθεσσιν ἀέξων. v
Γλαῦκος δ’ Ἱππολόχοιο πάις, Λυκίων ἀγὸς ἀνδρῶν , ’

Ἕκτορ’ ὑπόδρα ἰδὼν χαλεπῷ ἠνίπαπε μύθῳ· 141

,ζἘκτορ εἶδος ἄριστε, μάχης ἄρα πολλὸν ἐδεύεο ·

ἦ σ’ αὔτως κλέος ἐσθλὸν ἔχει φύξηλιν ἐόντα.

φράζεο νῦν, ὅππως κε πόλιν καὶ ἄστυ σαώσεις

οἶος σὺν λαοῖσι, τοὶ Ἰλίῳ ἐγγεγάασιν· 145

οὐ γάρ τις Λυκίων γε μαχησόμενος Δαναοῖσιν

εἶσι περὶ πτόλιος, ἐπεὶ οὐκ ἄρα τις χάρις ἦεν

μάρνασθαι δηίοισιν ἐπ’ ἀνδράσι νωλεμὲς αἰεί.

πῶς κε σὺ χείρονα φῶτα σαώσειας μεθ’ ὅμιλον,

σχέτλι’, ἐπεὶ Σαρπηδόν’ ἅμα ξεῖνον καὶ ἑταῖρον · 150

κάλλιπες Ἀργείοισιν ἕλωρ καὶ κύρμα γενέσθαι,

. ὃς τοι πόλλ’ ὄφελος γένετο, πτόλεΐ τε καὶ αὐτῷ,
ζωὸς ἐών· νῦν δ’ οὔ οἱ ἀλαλκέμεναι κύνας ἔτλης.
τῷ νῦν, εἴ τις ἐμοὶ Λυκίων ἐπιπείσεται ἀνδρῶν,
οἴκαδ’ ἴμεν, Τροίῃ δὲ πεφήσεται αἰπὺς ὄλεθρος. r15⁹5
εί γὰρ νῦν Τρώεσσι μένος πολυθαρσὲς ἐνείη,
ἄτρομον, οἶόν τ’ ἄνδρας ἐσέρχεται, οἳ περὶ πάτρης

