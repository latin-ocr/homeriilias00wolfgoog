ΙΛΙΑΔοΣ xm 11

ἔκλυον ἀμφοτέρων, ἑτέροισι δὲ κῦδος ἔδωκαν·

τοῖοι Μηριόνης τε καὶ Ἰδομενεὺς ἀγοὶ ἀνδρῶν

ἤισαν ἐς πόλεμον κεκορυθμένοι αὔθοπι χαλκῷ. 306

τὸν καὶ Μηριόνης πρότερος πρὸς μῦθον ἔειπεν·

,,Δευκαλι’δη, πῇ τ’ ἄρ μέμονας καταδῦναι ὅμιλον;’

ἦ ἐπὶ δεξιόφιν παντὸς στρατοῦ, ἦ ἀνὰ μέσσους,

ἦ ἐπ’ ἀριστερόφιν, ἐπεὶ οὔ ποθι ἔλπομαι οὕτως

δεύεσθαι πολέμοιο κάρη κομόωντας Ἀχαιούς.“ 310
τὸν δ’ αὖτ’ Ἰδομενεὺς Κρητῶν ἀγὸς ἀντίον ηὔδα·

,,νηυσὶ μὲν ἐν μέσσῃσιν ἀμύνειν εἰσὶ καὶ ἄλλοι,

Αἴαντές τε δύω Τεῦκρός θ’, ὃς ἄριστος Ἀχαιῶν

τοξοσύνῃ, ἀγαθὸς δὲ καὶ ἐν σταδίῃ ὑσμίνῃ·

οἵ μιν ἅδην ἐλόωσι καὶ ἐσσύμενον πολέμοιο, 315 .

[Ἕκτορα Πριαμίδην, καὶ εἰ μάλα καρτερός ἐστιν.]
αἰπύ οἰ ἐσσεῖται, μάλα περ μεμαῶτι μάχεσθαι,
κείνων νικήσαντι με’νος καὶ χεῖρας ἀάπτους
,νῆας ἐνιπρῆσαι, ὅτε μὴ αὐτός γε Κρονίων
ἐμβάλοι αἰθόμενον δαλὸν νήεσσι θοῇσιν. · 320
ἀνδρὶ δε’ κ’ οὐκ εἴξειε μέγας Τελαμώνιος Αἴας,
ὃς θνητός τ’ εἴη καὶ ἔδοι Δημήτερος ἀκτήν,
χαλκῷ τε ῥηκτὸς μεγάλοισί τε χερμαδίοισιν.
οὐδ’ ἂν Ἀχιλλῆι ῥηξήνορι χωρήσειεν
ἔν γ’ αὐτοσταδίῃ· ποσὶ δ’ οὔ πως ἔστιν ἐρίζειν. 326
νῶιν δ’ ὧδ’ ἐπ’ ἀριστέρ’ ἔχε στρατοῦ, ὄφρα τάχιστα
εἴδομεν, ἠέ τφ εὖχος ὀρέξομεν ἦέ τις ἡμῖν.“
ὧς φάτο, Μηριόνης δὲ θοῷ ἀτάλαντος ’Ἀρηι
ἦρχ’ ἴμεν, ὄφρ’ ἀφίκοντο κατὰ στρατόν, ᾗ μιν ἀνώγειν.
οἰ δ’ ὡς Ἰδομενῆα ἴδον φλογὶ εἴκελον ἀλκήν, 330
αὐτὸν καὶ θεράποντα, σὺν ἔντεσι δαιδαλέοισιν,
κεκλόμενοι καθ’ ὅμιλον ἐπ’ αὐτῷ πάντες ἔβησαν.
τῶν δ’ ὁμὸν ἵστατο νεῖκος ἐπὶ πρυμνῇσι νέεσσιν.

