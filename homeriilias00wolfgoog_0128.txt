116 ⁶ ΙΛΙΑΛοΣ P.

,,Φοῖνιξ, ἅττα γεραιὲ παλαιγενές, εἰ γὰρ Ἀθήνη
δοίη κάρτος ἐμοί, βελέων δ’ ἀπερύκοι ἐρωήν·
τῷ κεν ἐγώ γ’ ἐθέλοιμι παρεστάμεναι καὶ ἀμύνειν
Πατρόκλῳ· μάλα γάρ με θανὼν ἐσεμάσσατο θυμόν.
ἀλλ’ ’Έκτωρ πυρὸς αἰνὸν ἔχει μένος, οὐδ’ ἀπολήγει 565
χαλκῷ δηιόων· τῷ γὰρ Ζεὺς κῦδος ὀπάζει.“
ὥς φάτο, γήθησεν δὲ θεά, γλαυκῶπις Ἀθήνη,
ὅττι ῥά οἰ πάμπρωτα θεῶν ἠρήσατο πάντων.
ἐν δὲ βίην ὤμοισι καὶ ἐν γούνεσσιν ἔθηκεν,
καί οἰ μυίης 1θάρσος ἐνὶ στήθεσσιν ἐνῆκεν, 570
ἤ τε καὶ ἐργομένη μάλα περ χροὸς ἀνδρομέοιο
ἰσχανάᾳ δακέειν, λαρὸν δέ οἰ αἷμ’ ἀνθρώπου·
τοίου μιν θάρσευς πλῆσε φρένας ἀμφιμελαίνας.
βῆ δ’ ἐπὶ Πατρόκλῳ, καὶ ἀκόντισε δουρὶ φαεινῷ. ,
ἔσκε δ’ ἐνὶ Τρώεσσι Ποδῆς υίὸς Ἠετίωνος, 575
ἀφνειός τ’ ἀγαθός τε· μάλιστα δέ μιν τίεν Ἕκτωρ
δήμου, ἐπεί οἰ ἑταῖρος ἔην φίλος εἰλαπιναστής·
τόν ῥα κατὰ ζωστῆρα βάλε ξανθὸς Μενέλαος
ἀίξαντα φόβονδε, διαπρὸ δὲ χαλκὸν ἔλασσεν·
δούπησεν δὲ· πεσών. ἀτὰρ Ἀτρεΐδης Μενέλαος 580
. νεκρὸν ὑπὲκ Τρώων ἔρυσεν μετὰ ἔθνος ἑταίρων.
Ἕκτορα δ’ ἐγγύθεν ἱστάμενος ὤτρυνεν Ἀπόλλων
Φαίνοπι ’Λσιάδῃ ἐναλίγκιος, ὅς οἰ ἁπάντων
ξείνων φίλτατος ἔσκεν, ’Λβυδόθι οἰκία ναίων·
[τῷ μιν ἐεισάμενος προσέφη ἑκάεργος Ἀπόλλων’] 585
,OExt09‚ τίς κε’ σ’ ἔτ’ ἄλλος-Ἀχαιῶν ταρβήσειεν;
οἷον δὴ Μενέλαον ὑπέτρεσας, ὃς τὸ πάρος γε
μαλθακὸς αἰχμητής· νῦν δ’ οἴχεται οἷος ἀείρας
νεκρὸν ὑπὲκ Τρώων, σὸν δ’ ἔκτανε πιστὸν ἑταῖρον,
ἐσθλὸν ἐνὶ προμάχοισι, Ποδῆν υἰὸν Ἠετίωνος.“ 590
ὧς φάτο, τὸν δ’ ἄχεος νεφέλη ἐκάλυψε μέλαινα,

 

 

