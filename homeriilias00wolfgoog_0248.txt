236 ΙΑΙΑΔΟΣ Ψ.

καί σφιν δαῖτ’ ἀγαθὴν παραθήσομεν έν κλισίῃσιν. 810
γ* ὧς ἔφατ’, ὦρτο δ’ ἔπειτα μέγας Τελαμώνιος Αἴας,

ἂν δ’ ἄρα Τυδεΐδης ὦρτο κρατερὸς Διομήδης.

οἰ δ’ ἐπεὶ οὖν ἑκάτερθεν ὁμίλου θωρήχθησαν,

ἐς μέσον ἀμφοτέρω συνίτην μεμαῶτε μάχεσθαι,

δεινὸν δερκομένω· θάμβος δ’ ἔχε πάντας Ἀχαιούς. 815

ἀλλ’ ὅτε δὴ σχεδὸν ἦσαν ἐπ’ ἀλλήλοισιν ἰόντες,

τρὶς μὲν ἐπήιξαν, τρὶς δὲ σχεδὸν ὡρμήθησαν.

ἔνθ’ Αἶας μὲν ἔπειτα κατ’ ἀσπίδα πάντοσ’ ἐίσην

νύξ’, οὐδὲ χρό’ ἵκανεν· ἔρυτο γὰρ ἔνδοθι θώρηξ·

Τυδεΐδης δ’ ἄρ’ ἔπειτα ὑπὲρ σάκεος μεγάλοιο 820

αἰὲν ἐπ’ αὐχένι κῦρε φαεινοῦ δουρὸς ἀκωκῇ.

καὶ τότε δή ῤ’ Αἴαντι περιδείσαντες Ἀχαιοὶ

παυσαμένους ἐκέλευσαν ἀέθλια ἷσ’ ἀνελέσθαι.

αὐτὰρ Τυδεΐδῃ δῶκεν μέγα φάσγανον ἥρως

σὺν κολεῷ τε φέρων καὶ έυτμήτφ τελαμῶνι. 825
αὐτὰρ Πηλεΐδης θῆκεν σόλον αὐτοχόωνον,

ὃν πρὶν μὲν ῥίπτασκε μέγα σθένος Ἠετίωνος·

ἀλλ’ ἦ τοι τὸν ἔπεφνε ποδάρκης δῖος Ἀχιλλεύς,

τὸν δ’ ἄγετ’ έν νήεσσι σὺν ἄλλοισι κτεάτεσσιν.

στῆ δ’ ὀρθὸς καὶ μῦθον έν Ἀργείοισιν ἔειπεν· 830

,,ὄρνυσθ’, οἳ καὶ τούτου ἀέθλου πειρήσεσθε.

εἴ οί καὶ μάλα πολλὸν ἀπόπροθι πίονες ἀγροί,

ἕξει μιν καὶ πέντε περιπλομένους ἐνιαυτοὺς

χρεώμενος· οὐ μὲν γάρ οί ἀτεμβόμενός γε σιδήρου

ποιμὴν οὐδ ’ ἀροτὴρ εἶσ’ ἐς πόλιν, ἀλλὰ παρέξει.“ 835
ὦς ἔφατ’, ὦρτο δ’ ἔπειτα μενεπτόλεμος Πολυποίτης,

ἂν δὲ Λεοντῆος κρατερὸν μένος ἀντιθέοιο,

ἂν δ’ Αἴας Τελαμωνιάδης καὶ δῖος Ἐπειός.

ἑξείης δ’ ἵσταντο, σόλον δ’ ἕλε δῖος Ἐπειός,

ἧκε δὲ δινήσας· γέλασαν δ’ ἐπὶ πάντες Ἀχαιοί. 840

