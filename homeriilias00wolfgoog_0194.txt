182 ΙΜΑΔΟΣ Φ.

ἀλλὰ φίλη μήτηρ, ἦ με ψεύδεσσιν ἔθελγεν,
ἦ μ’ ἔφατο Τρώων ὑπὸ τείχει· θωρηκτάων
λαιψηροῖς ὀλέεσθαι Ἀπόλλωνος βελέεσσιν.
ὥς μ’ ὄφελ’ Ἕκτωρ κτεῖναι, ὃς ἐνθάδε γ’ ἔτραφ’ ἄριστος·
τῷ κ’ ἀγαθὸς μὲν ἔπεφν’, ἀγαθὸν δέ κεν ἐξενάριξεν. 280
νῦν δέ με λευγαλέῳ θανάτφ εἵμαρτο ἁλῶναι
ἐρχθέντ’ ἐν μεγάλω ποταμῷ, ὡς παῖδα συφορβόν,
ὅν ῥά τ’ ἔναυλος ἀποέρσῃ χειμῶνι περῶντα.“

ὦς φάτο, τῷ δὲ μάλ’ ὦκα Ποσειδάων καὶ Ἀθήνη
στήτην ἐγγὺς ἰόντε, δέμας δ’ ἄνδρεσσιν ἐίκτην, 285
χειρὶ δὲ χεῖρα λαβόντες ἐπιστώσαντ’ ἐπέεσσιν.
τοῖσι δὲ μύθων ἦρχε Ποσειδάων ἐνοσίχθων·
,,Πηλεΐδη, μήτ’ ἄρ τι λίην τρέε μήτε τι τάρβει· .
τοίω γάρ τοι νῶι θεῶν ἐπιταρρόθω εἰμὲν

Ζηνὸς ἐπαινήσαντος, ἐγὼ καὶ Παλλὰς Ἀθήνη· 290 s

ὡς οὔ τοι ποταμῷ γε δαμήμεναι αἴσιμόν ἐστιν,

ἀλλ’ ὅδε μὲν τάχα λωφήσει, σὺ δὲ εἴσεαι αὐτός·

αὐτάρ τοι πυκινῶς ὑποθησόμεθ’, αἴ κε πίθηαι·

μὴ πρὶν παύειν χεῖρας ὁμοιίου πολέμοιο,

πρὶν κατὰ Ἰλιόφι κλυτὰ τείχεα λαὸν ἐέλσαι 295

Τρωικόν, ὅς κε φύγῃσι· σὺ δ’ ’Ἐκτορι θυμὸν ἀπούρας

ἂψ ἐπὶ νῆας ἴμεν· δίδομεν δέ τοι εὖχος ἀρέσθαι.“
τὼ μὲν ἄρ’ ὧς εἰπόντε μετ’ ἀθανάτους ἀπεβήτην,

αὐτὰρ ὁ βῆ, μέγα γάρ ῥα θεῶν ὤτρυνεν ἐφετμή,

ἐς πεδίον· τὸ δὲ πᾶν πλῆθ’ ὕδατος ἐκχυμένοιο, 300

πολλὰ δὲ τεύχεα καλὰ δαϊκταμένων αἰζηῶν

πλῶον καὶ νέκυες. τοῦ δ’ ὑψόσε γούνατ’ ἐπήδα

πρὸς ῥόον ἀίσσοντος ἀν’ ἰθύν, οὐδέ μιν ἴσχεν

εὐρὺ ῥέων ποταμός· μέγα γὰρ σθένος ἔμβαλ’ Ἀθήνη.

οὐδὲ Σκάμανδρος ἔληγε τὸ ὃν μένος, ἀλλ’ ἔτι μᾶλλον 3οό

χώετο Πηλεΐωνι, κόρυσσε δὲ κῦμα ῥόοιο

