226 ιΑῙΑΔοΣ Ψ.

μάστι δ’ αἰὲν ἔλαυνε κατωμαδόν· οἵ δέ οἰ ἵπποι 50⁰

ὑψόσ’ ἀειρέσθην ῥίμφα πρήσσοντε κέλευθον.

αἰεὶ δ’ ἡνίοχον κονίης ῥαθάμιγγες ἔβαλλον,

ἅρματα δὲ χρυσῷ πεπυκασμένα κασσιτέρῳ τε

ἵπποις ὠκυπόδεσσιν ἐπέτρεχον· οὐδέ τι πολλὴ

γίγνετ’ ἐπισσώτρων ἁρματροχιὴ κατόπισθεν 505

ἐν λεπτῇ κονίῃ· τω δὲ σπεύδοντε πετέσθην.

στῆ δὲ μέσῳ έν ἀγῶνι, πολὺς δ’ ἀνεκήκιεν ἱδρὼς

ἵππων ἔκ τε λόφων καὶ ἀπὸ στέρνοιο χαμᾶζε.

αὐτὸς δ’ ἐκ δίφροιο χαμαὶ θόρε παμφανόωντος,

κλῖνε δ’ ἄρα μάστιγα ποτὶ ζυγόν. οὐδὲ· μάτησεν 510

ἴφθιμος Σθένελος, ἀλλ’ ἐσσυμένως λάβ’ ἄεθλον,

δῶκε δ’ ἄγειν ἑτάροισιν ὑπερθύμοισι γυναῖκα

καὶ τρίποδ’ ὠτώεντα φέρειν· ὁ δ’ ἔλυεν ὑφ’ ἵππους.
τῷ δ’ ἄρ’ ἐπ’ Ἀντίλοχος Νηλήιος ἤλασεν ἵππους,

κέρδεσιν, οὔ τι τάχει γε, παραφθάμενος Μενέλαον·

ἀλλὰ καὶ ὥς ΣἈενέλαος ἔχ’ ἐγγύθεν ὠκέας ἵππους. 516

ὅσσον δὲ τροχοῦ ἵππος ἀφίσταται, ὅς ῥά τ’ ἄνακτα

ἕλκῃσιν πεδίοιο τιταινόμενος σὺν ὄχεσφιν·

τοῦ μέν τε ψαύουσιν ἐπισσώτρου τρίχες ἄκραι

οὐραῖαι· ὁ δέ τ’ ἄγχι μάλα τρέχει, οὐδέ τι πολλὴ 520

χώρη μεσσηγύς, πολέος πεδίοιο θέοντος·

τόσσον δὴ Μενέλαος ἀμύμονος Ἀντιλόχοιο

λείπετ’· ἀτὰρ τὰ πρῶτα καὶ ἐς δίσκουρα λέλειπτο,

ἀλλά μιν αἶψα κίχανεν· ὀφέλλετο γὰρ μένος ἠὺ

ἵππου τῆς Ἀγαμεμνονέης, καλλίτριχος Αἴθης. 525

εί δέ κ’ ἔτι προτέρω γένετο δρόμος ἀμφοτέροισιν,

τῷ κέν μιν παρέλασσ’ οὐδ’ ἀμφήριστον ἔθηκεν.

αὐτὰρ Ιηηριόνης θεράπων ἐὺς Ἰδομενῆος

λείπετ’ ἀγακλῆος Μενελάου δουρὸς ἐρωήν·

βάρδιστοι μὲν γάρ οἱ ἔσαν καλλίτριχες ἵπποι, 530

