ΙΔΙΑΔοΣ xvn. 105

,,κέκλυτε, μυρία φῦλα περικτιόνων ἐπικούρων· 220

οὐ γὰρ ἐγὼ πληθὺν διζήμενος οὐδὲ χατίζων

ἐνθάδ’ ἀφ’ ὑμετέρων πολίων ἤγειρα ἕκαστον,

ἀλλ’ ἵνα μοι Τρώων ἀλόχους καὶ νήπια τέκνα

προφρονέως ῥύοισθε φιλοπτολέμων ὑπ’ Ἀχαιῶν.

τὰ φρονέων δώροισι κατατρύχω καὶ ἐδωδῇ 225

λαούς, ὑμέτερον δὲ ἑκάστου θυμὸν ἀέξω.

τῷ τις νῦν ἰθὺς τετραμμένος ἢ ἀπολέσθω

ἠὲ σαωθήτω· ἡ γὰρ πολέμου ὀαριστύς.

ὃς δέ κε Πάτροκλον καὶ τεθνηῶτά περ ἔμπης

Τρῶας ἐς ἱπποδάμους ἐρύσῃ, εἴξῃ δέ οί Αἴας, 230

ἥμισυ τῷ ἐνάρων ἀποδάσσομαι, ἥμισυ δ’ αὐτὸς

ἔξω ἐγώ· τὸ δέ οἱ κλέος ἔσσεται, ὅσσον ἐμοί περ.“
ὧς ἔφαθ’, οἱ δ’ ἰθὺς Δαναῶν βρίσαντες ἔβησαν,

δούρατ’ ἀνασχόμενοι· μάλα δέ σφισιν ἔλπετο θυμὸς

νεκρὸν ὑπ’ Αἴαντος ἐρύειν Τελαμωνιάδαο· 235

νήπιοι, ἦ τε πολέσσιν ἐπ’ αὐτῷ θυμὸν ἀπηύρα.

καὶ τότ’ ἄρ’ Αἴας εἶπε βοὴν ἀγαθὸν Μενέλαον·

,,ὧ πέπον, ὦ Μενέλαε διοτρεφές, οὐκέτι νῶι

ἔλπομαι αὐτώ περ νοστησέμεν ἐκ πολέμοιο.

οὔ τι τόσον νέκυος περιδείδια Πατρόκλοιο, 240

. ὅς κε τάχα Τρώων κορέει κύνας ἠδ’ οἰωνούς,

ὅσσον ἐμῇ κεφαλῇ περιδείδια, μή τι πάθῃσιν,

καὶ σῇ, ἐπεὶ πολέμοιο νέφος περὶ πάντα καλύπτει,

Ἕκτωρ, ἡμῖν δ’ αὖτ’ ἀναφαίνεται αἰπὺς ὄλεθρος.

ἀλλ’ ἄγ’ ἀριστῆας Δαναῶν κάλει, ἤν τις ἀκούσῃ.“ 245
ὧς ἔφατ’, οὐδ’ ἀπίθησε βοὴν ἀγαθὸς Μενέλαος,

ἤυσεν δὲ διαπρύσιον Δαναοῖσι γεγωνώς·

’,,ὦ φίλοι, Ἀργείων ἡγήτορες ἠδὲ μέδοντες,

οἳ τε παρ’ Ἀτρεΐδῃς Ἀγαμέμνονι καὶ Μενελάῳ

δήμια πίνουσιν καὶ σημαίνουσιν ἕκαστος 2⁶0

