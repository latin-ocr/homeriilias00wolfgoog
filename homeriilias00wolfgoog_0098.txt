. 86 ΙΛΙΑΔοΣ Π.

ὀφθαλμοὺς ῥῖνάς θ’ · ὁ δὲ λὰξ ἐν στήθεσι βαίνων

ἐκ χροὸς ἕλκε δόρυ, προτὶ δὲ φρένες αὐτῷ ἕποντο*
τοῖο δ’ ἅμα ψυχήν τε καὶ ἔγχεος έξέρυσ’ αἰχμήν. 505
Μυρμιδόνες δ’ αὐτοῦ σχέθον ἵππους φυσιόωντας,

ἱεμένους φοβέεσθαι, ἐπεὶ λίπον ἅρματ’ ἀνάκτων. {mj ²7!

Γλαύκῳ δ’ αι’νὸν άχος γένετο φθογγῆς ἀίοντι·
«ὠρίνθη δέ ot· ἦτορ, ο τ’ οὐ δύνατο προσαμῦναι.
χειρὶ δ’ ἑλὼν ἐπίεζε βραχίονα· τεῖρε γὰρ αὐτὸν 510
ἕλκος, ὃ δή μιν Τεῦκρος ἐπεσσύμενον βάλεν ἰῷ
τείχεος ὑψηλοῖο, ἀρὴν ἑτάροισιν ἀμύνων.
εὐχόμενος δ’ ἄρα εἶπεν ἑκηβόλῳ Ἀπόλλωνι·

,,κλῦθι, ἄναξ, ὅς που Λυκίης ἐν πίονι δήμῳ

εἲς ’ἢ ἐνὶ Τροίῃ· δύνασαι δὲ σὺ πάντοσ’ ἀκούειν 515
ἀνέρι κηδομένῳ, ὡς νῦν ἐμὲ κῆδος ἱκάνει.

ἕλκος μὲν γὰρ ἔχω τόδε καρτερόν, ἀμφὶ δέ μοι χεὶρ
ὀξείῃς ὀδύνῃσιν ἐλήλαται, οὐδέ μοι αἷμα

τερσῆναι δύναται, βαρύθει δέ μοι ὦμος ὑπ’ αὐτοῦ·
ἔγχος δ’ οὐ δύναμαι σχεῖν ἔμπεδον, οὐδὲ μάχεσθαι 520
ἐλθὼν δυσμενέεσσιν. ἀνὴρ δ’ ὤριστος ὄλωλεν,
Σαρπηδὼν Διὸς υἱός· ὁ δ’ οὐδ’ οὗ παιδὸς ἀμύνει.
ἀλλὰ σύ πέρ μοι, ἅναξ, τόδε καρτερὸν ἕλκος ἄκεσσαι,
κοίμησον δ’ ὀδύνας, δὸς δὲ κράτος, ὄφρ’ ἑτάροισιν
κεκλόμενος Λυκίοισιν ἐποτρύνω πολεμίζειν, 525
αὐτός τ’ ἀμφὶ νέκυι κατατεθνηῶτι μάχωμαι.“

ὧς ἔφατ’ εὐχόμενος, τοῦ δ’ ἔκλυε Φοῖβος Ἀπόλλων.
αὐτίκα παῢσ’ ὀδύνας, ἀπὸ δ’ ἕλκεος ἀργαλέοιο
αἷμα μέλαν τέρσηνε, μένος δέ οἱ ἔμβαλε θυμῷ.
Γλαῦκος δ’ ἔγνω ᾗσιν ἐνὶ φρεσί, γήθησέν τε, 530
ὅττι οἰ ὦκ’ ἤκουσε μέγας θεὸς εὐξαμένοιο.
πρῶτα μὲν ὤτρυνεν Λυκίων ἡγήτορας ἄνδρας,
πάντῃ ἐποιχόμενος, Σαρπηδόνος ἀμφιμάχεσθαι·

 

