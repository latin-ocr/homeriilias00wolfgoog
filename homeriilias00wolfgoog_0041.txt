ΙΛΙΔΔοΣ m. 29

αὔτως, οὐδ’ ἄρα τε προκυλίνδεται οὐδ’ ἑτέρωσε

πρίν τινα κεκριμένον καταβήμεναι ἐκ Διὸς οὖρον,

ὧς ὁ γέρων ὥρμαινε δαϊζόμενος κατὰ θυμὸν 20

διχθάδι’, ἢ μεθ’ ὅμιλον ἴοι Δαναῶν ταχυπώλων

ἦε μετ’ Ἀτρεΐδην Ἀγαμέμνονα ποιμένα λαῶν.

ὧδε δέ οί φρονέοντι δοάσσατο κέρδιον εἶναι,

βῆναι ἐπ’ Ἀτρεΐδην. οἱ δ’ ἀλλήλους ἐνάριζον

μαρνάμενοι, λάκε δέ σφι περὶ χροῒ χαλκὸς ἀτειρὴς 25

νυσσομένων ξίφεσίν τε καὶ ἔγχεσιν ἀμφιγύοισιν.
Νέστορι δὲ ξύμβληντο διοτρεφέες βασιλῆες

πὰρ νηῶν ἀνιόντες, ὅσοι βεβλήατο χαλκῷ,

Τυδεΐδης Ὀδυσεύς τε καὶ Ἀτρεΐδης Ἀγαμέμνων.

πολλὸν γάρ ῤ’ ἀπάνευθε μάχης εἰρύατο νῆες 30

θῖν’ ἔφ’ ἁλὸς πολιῆς· τὰς γὰρ πρώτας πεδίονδε

εἴρυσαν, αὐτὰρ τεῖχος ἐπὶ πρυμνῇσιν ἔδειμαν.

οὐδὲ γὰρ οὐδ’ εὐρύς περ ἐὼν ἐδυνήσατο πάσας

αὔγιαλὸς νῆας χαδέειν, στείνοντο δὲ λαοί·

τῷ ῥα προκρόσσας ἔρυσαν, καὶ πλῆσαν ἁπάσης 35

ἠιόνος στόμα μακρόν, ὅσον συνεέργαθον ἄκραι.

’ τῷ ῥ’ οἵ γ’ ὀψείοντες ἀυτῆς καὶ πολέμοιο,

ἔγχει ἐρειδόμενοι κίον ἁθρόοι· ἄχνυτο δέ σφιν
θυμὸς ἐνὶ στήθεσσιν· ὁ δὲ ξύμβλητο γεραιὸς
[Νέστωρ, πτῆξε δὲ θυμὸν ἐνὶ στήθεσσιν Ἀχαιῶν.] 40
τὸν καὶ φωνήσας προσέφη κρείων Ἀγαμέμνων·

, ,,ὦ Νέστορ Νηληιάδη, μέγα κῦδος Ἀχαιῶν,

τίπτε λιπὼν πόλεμον φθισήνορα δεῦρ’ ἀφικάνεις;
δείδω, μὴ δή μοι τελέσῃ ἔπος ὄβριμος ”Εκτωρ,

Ιὥς ποτ’ ἐπηπείλησεν ἐνὶ Τρώεσσ’ ἀγορεύων, 45
μὴ πρὶν πὰρ νηῶν προτὶ Ἴλιον ἀπονέεσθαι,

πρὶν πυρὶ νῆας ἐνιπρῆσαι, κτεῖναι δὲ καὶ αὐτούς.
κεῖνος τῶς ἀγόρευε· τὰ δὴ νῦν πάντα τελεῖται.

