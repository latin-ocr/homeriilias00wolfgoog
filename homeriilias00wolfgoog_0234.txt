222 ΙΑῙΑΔοΣ Ψ.

αἱ Φηρητιάδαο ποδώκεες ἔκφερον ἵπποι. 376
τὰς δὲ μετ’ ἐξέφερον Διομήδεος ἄρσενες ἵπποι
Τρώιοι, οὐδέ τι πολλὸν ἄνευθ’ ἔσαν, ἀλλὰ μάλ’ ἐγγύς·
αἰεὶ γὰρ δίφρου ἐπιβησομένοισιν ἐίκτην,

πνοιῇ δ’ Εὐμήλοιο μετάφρενον εὐρέε τ’ ὤμω 380
θέρμετ’ · ἐπ’ αὐτῷ γὰρ κεφαλὰς καταθέντε πετέσθην.
καί νύ κεν ἢ παρέλασσ’ ἢ ἀμφήριστον ἔθηκεν,

εἰ μὴ Τυδέος υἷι κοτέσσατο Φοῖβος Ἀπόλλων,

ὅς ῥά οἱ ἐκ χειρῶν ἔβαλεν μάστιγα φαεινήν.

τοῖο δ’ ἀπ’ ὀφθαλμῶν χύτο δάκρυα χωομένοιο, 385
οὕνεκα τὰς μὲν ὅρα ἔτι καὶ πολὺ μᾶλλον ἰούσας,

οἱ δέ οἱ ἐβλάφθησαν ἄνευ κέντροιο θέοντες.

οὐδ’ ἄρ’ Ἀθηναίην ἐλεφηράμενος λάθ’ Ἀπόλλων
Τυδεΐδην, μάλα δ’ ὦκα μετέσσυτο ποιμένα λαῶν,
δῶκε δέ οἱ μάστιγα, μένος δ’ ἵπποισιν ἐνῆκεν. 390
ἡ δὲ μετ’ Ἀδμήτου υἱὸν κοτέουσα βεβήκειν·

ἵππειον δέ οἰ ἦξε θεὰ ζυγόν· αἱ δέ οἱ ἵπποι

ἀμφὶς ὁδοῦ δραμέτην, ῥυμὸς δ’ ἐπὶ γαῖαν ἐλύσθη.
αὐτὸς δ’ ἐκ δίφροιο παρὰ τροχὸν ἐξεκυλίσθη,
ἀγκῶνάς τε περιδρύφθη στόμα τε ῥῖνάς τε, 395
θρυλίχθη. δὲ μέτωπον ἐπ’ ὀφρύσι· τὼ δέ οἱ ὄσσε
δακρυόφιν πλῆσθεν, θαλερὴ δέ οἰ ἔσχετο φωνή. ¹
Τυδεΐδης δὲ παρατρέψας ἔχε μώνυχας ἵππους,
πολλὸν τῶν ἄλλων ἐξάλμενος’ ἐν γὰρ Ἀθήνη

ἵπποις ἧκε μένος καὶ ἐπ’ αὐτῷ κῦδος ἔθηκεν. 400
τῷ δ’ ἄρ’ ἐπ’ Ἀτρεΐδης εἶχε ξανθὸς Μενέλαος.
Ἀντίλοχος δ’ ἵπποισιν ἐκέκλετο πατρὸς ἑοῖο·
,,ἐ’μβητον καὶ σφῶι· τιταίνετον ὄττι τάχιστα.

ἦ τοι μὲν κείνοισιν ἐριζέμεν οὔ τι κελεύω,

Τυδεΐδεω ἵπποισι δαΐφρονος, οἶσιν Ἀθήνη 405
νῦν ὤρεξε τάχος καὶ ἐπ’ αὐτῷ κῦδος έθηκεν·

