76 IAlAAoz 11.

τῆς δὲ τρίτης Πείσανδρος ἀρήιος ἡγεμόνευεν

- Μαιμαλίδης, ὃς πᾶσι μετέπρεπε Μυρμιδόνεσσιν

ἔγχει· μάρνασθαι μετὰ Πηλεΐωνος ἑταῖρον. 195
τῆς δὲ τετάρτης ἦρχε γέρων ἱππηλάτα Φοῖνιξ,
πέμπτης δ’ Ἀλκιμέδων Λαέρκεος υίὸς ἀμύμων.
αὐτὰρ ἐπεὶ δὴ πάντας ἅμ’ ἡγεμόνεσσιν Ἀχιλλεὺς
στῆσεν ἐὺ κρίνας, κρατερὸν δ’ ἐπὶ μῦθον ἔτελλεν·
,,Μυρμιδόνες, μή τίς μοι ἀπειλάων λελαθέσθω, 200
ἃς ἐπὶ νηυσὶ θοῇσιν ἀπειλεῖτε Τρώεσσιν
πάνθ’ ὑπὸ μηνιθμόν, καί μ’ ᾐτιάασθε ἕκαστος·
,σχέτλιε Πηλέος υἷε, χόλῳ ἄρα σ’ ἔτρεφε μήτηρ,
νηλεές, ὃς παρὰ νηυσὶν ἒχέις ἀέκοντας ἑταίρους·
οἴκαδέ περ σὺν νηυσὶ νεώμεθα ποντοπόροισιν 205
αὖτις, ἐπεί ῥά τοι ὧδε κακὸς χόλος ἔμπεσε θυμῷέ
ταῦτά μ’ ἀγειρόμενοι θάμ’ ἐβάζετε· νῦν δὲ πέφανται·
φυλόπιδος μέγα ἔργον, ἕης τὸ πρίν γ’ ἐράασθε·-
ἔνθα τις ἄλκιμον ἦτορ ἔχων Τρώεσσι μαχέσθω.“ ‚
ὧς εἰπὼν ώτρυνε μένος καὶ θυμὸν ἑκάστου. 210
μᾶλλον δὲ στίχες ἄρθεν, ἐπεὶ βασιλῆος ἄκουσαν.
ὡς δ’ ὅτε τοῖχον ἀνὴρ ἀράρῃ πυκινοῖσι λίθοισιν

- δώματος ὑψηλοῖο, βίας ἀνέμων,ἀλεει’νων,

ὦς ἄραρον κόρυθές τε καὶ ἀσπίδες ὀμφαλόεσσαι.

 

ἀσπὶς ἄρ’ ἀσπίδ’ ἔρειδε, κόρυς κόρυν, ἀνέρα δ’ ἀνήρ. , “

ψαῦον δ’ ἱππόκομοι κόρυθες λαμπροῖσι φάλοισιν 216
νευόντων· ὥς πυκνοὶ ἐφέστασαν ἀλλήλοισιν.

πάντων δὲ προπάροιθε δύ’ ἀνέρε θωρήσσοντο,
Πάτροκλός τε καὶ Αὐτομέδων, ἕνα θυμὸν ἔχοντες,
πρόσθεν Μυρμιδόνων πολεμιζέμεν. αὐτὰρ Ἀχιλλεὺς 220
βῆ ῤ’ ἴμεν ές κλισίην, χηλοῦ δ’ ἀπὸ πῶμ’ ἀνέῳγεν
καλῆς δαιδαλέης, τήν οἱ Θέτις ἀργυρόπεζα

θῆκ’, ἐπὶ νηὸς ἄγεσθαι, ἐὺ πλήσασα χιτώνων f

 

