IAIAA02 xv. 55

. πληθὺν μὲν ποτὶ νῆας ἀνώξομεν ἀπονέεσθαι· 295
· αὐτοὶ δ’ , ὅσσοι ἄριστοι ἐνὶ στρατῷ εὐχόμεθ’ εἶναι,

στήομεν, εἴ κε πρῶτον ἐρύξομεν ἀντιάσαντες

δούρατ’ ἀνασχόμενοι· τὸν δ’ οἴω καὶ μεμαῶτα

θυμῷ δείσεσθαι Δαναῶν καταδῦναι ὅμιλον.“

· ὧς ἔφαθ’, οί δ’ ἄρα τοῦ μάλα μὲν κλύον ἠδὲ πίθοντο. 300

οἱ μὲν ἄρ’ ἀμφ’ Αἴαντα καὶ Ἰδομενῆα ἄνακτα,
Τεῦκρον Μηριόνην τε· Μέγην τ’ ἀτάλαντον Ἄρηι,

ὑσμίνην ἤρτυνον , ἀριστῆας καλέσαντες,

Ἕκτορι καὶ Τρώεσσιν ἐναντίον· αὐτὰρ ὀπίσσω

ἡ πληθὺς ἐπὶ νῆας Ἀχαιῶν ἀπονέοντο. 305

Τρῶες δὲ προύτυψαν ἀολλέες, ἦρχε δ’ ἄρ’ Ἕκτωρ

μακρὰ βιβάς· πρόσθεν δὲ κί’ αὐτοῦ Φοῖβος Ἀπόλλων
είμένος ὤμοιιν νεφέλην, ἔχε δ’ αἰγίδα θοῦριν
δεινὴν ἀμφιδάσειαν ἀριπρεπέ’, ἣν ἄρα χαλκεὺς

’Ἠφαιστος Διὶ δῶκε φορήμεναι ἐς φόβον ἀνδρῶν· 310

τὴν ἄρ’ ὅ γ’ έν χείρεσσιν ἔχων ἡγήσατο λαῶν.

Ἀργεῖοι δ’ ὑπέμειναν ἀολλέες, ὦρτο δ’ ἀυτὴ

ὀξεῖ’ ἀμφοτέρωθεν, ἀπὸ νευρῆφι δ’ ὀιστοὶ

θρῶσκον· πολλὰ δὲ δοῦρα θρασειάων ἀπὸ χειρῶν
ἄλλα μὲν έν χροῒ πήγνυτ’ ἀρηιθόων αἰζηῶν, 315
πολλὰ δὲ καὶ μεσσηγύ, πάρος χρόα λευκὸν ἐπαυρεῖν,
έν γαίῃ ἵσταντο, λιλαιόμενα χροὸς ἆσαι.

ὄφρα μὲν αἰγίδα χερσὶν ἔχ’ ἀτρέμα Φοῖβος Ἀπόλλων,
τόφρα μάλ’ ἀμφοτέρων βέλε’ ἥπτετο, πῖπτε δὲ λαός·
αὐτὰρ ἐπεὶ κατενῶπα ἰδὼν Δαναῶν ταχυπώλων 320
σεϊσ’, ἐπὶ δ’ αὐτὸς ἅυσε μάλα μέγα, τοῖσι δὲ θυμὸν
ἐν στήθεσσιν ἔθελξε, λάθοντο δὲ θούριδος ἀλκῆς.

οί δ’, ὥς τ’ ήὲ βοῶν ἀγέλην ἢ πῶυ μέγ’ οἰῶν

θῆρε δύω κλονέωσι μελαίνης νυκτὸς ἀμολγῷ,

ἐλθόντ’ ἐξαπίνης σημάντορος οὐ παρεόντος, ’325

