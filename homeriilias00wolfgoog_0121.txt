1A1AA02 xvn. 109

ἔνθ’ αὖτ’ Αἰνείας Λειώκριτον οὔτασε δουρί,
υἱὸν Ἀρίσβαντος, Λυκομήδεος ἐσθλὸν ἑταῖρον. 345
τὸν δὲ πεσόντ’ ἐλέησεν ἀρηίφιλος Λυκομήδης,

’ στῆ δὲ μάλ’ ἐγγὺς ἰὼν καὶ ἀκόντισε δουρὶ φαεινῷ,

καὶ βάλεν Ἱππασίδην Ἀπισάονα ποιμένα λαῶν

ἧπαρ ὑπὸ πραπίδων, εἶθαρ δ’ ὑπὸ γούνατ’ ἔλυσεν,

ὃς ῤ’ ἐκ Παιονίης ἐριβώλακος εἰληλούθειν, 350

καὶ δὲ μετ’ Ἀστεροπαῖον ἀριστεύεσκε μάχεσθαι.

τὸν δὲ· πεσόντ’ ἐλέησεν ἀρήιος Ἀστεροπαῖος,

ἴθυσεν δὲ καὶ ὁ πρόφρων Δαναοῖσι μάχεσθαι·

ἀλλ’ οὔ πως ἔτι εἶχε· σάκεσσι γὰρ ἔρχατο πάντῃ

ἑστεῶτες περὶ Πατρόκλῳ, πρὸ δὲ δούρατ’ ἔχοντο. 355

Αἴας γὰρ μάλα πάντας ἐπῴχετο πολλὰ κελεύων·

οὔτε τιν’ ἐξοπίσω νεκροῦ χάζεσθαι ἀνώγειν

οὔτε τινὰ προμάχεσθαι Ἀχαιῶν ἔξοχον ἄλλων,

ἀλλὰ μάλ’ ἀμφ’ αὐτῷ βεβάμεν, σχεδόθεν δὲ μάχεσθαι.

ὦς Αἴας ἐπέτελλε πελώριος, αἵματι δὲ χθὼν 360ι

δεύετο πορφυρέῳ, τοὶ δ’ ἀγχιστῖνοι ἔπιπτον

νεκροὶ ὁμοῦ Τρώων καὶ ὑπερμενέων ἐπικούρων,

καὶ Δαναῶν· οὐδ’ οἰ γὰρ ἀναιμωτί γε μάχοντο,

παυρότεροι δὲ πολὺ φθίνυθον· μέμνηντο γὰρ αἰεὶ

ἀλλήλοις καθ’ ὅμιλον ἀλεξέμεναι φόνον αἰπύν. 365
ὥς οἱ μὲν μάρναντο δέμας πυρός, οὐδέ κε φαίης

οὔτε ποτ’ ἠέλιον σόον ἔμμεναι οὔτε σελήνην·

ἠέρι γὰρ κατέχοντο, μάχης ἐπί θ’ ὅσσον ἄριστοι

ἕστασαν ἀμφὶ Μενοιτιάδῃ κατατεθνηῶτι.

oc δ’ ἄλλοι Τρῶες καὶ ἐυκνήμιδες Ἀχαιοὶ 370

εὔκηλοι πολέμιζον ὑπ’ αὐθέρι, πέπτατο δ’ αὐγὴ

ἠελίου ὀξεῖα, νέφος δ’ οὐ φαίνετο πάσης

γαίης οὐδ’ ὀρέων· μεταπαυόμενοι δὲ μάχοντο,

ἀλλήλων ἀλεείνοντες βέλεα στονόεντα,

