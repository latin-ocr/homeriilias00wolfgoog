114 Α ιΛιΑΔοΣ P.

ἀλκῆς καὶ σθένεος πλῆτο φρένας ἀμφιμελαίνας.
αὐτίκα δ’ Ἀλκιμέδοντα προσηύδα, πιστὸν ἑταῖρον· 500
,,Ἀλκίμεδον, μὴ δή μοι ἀπόπροθεν ἰσχέμεν ῗππω,
ἀλλὰ μάλ’ ἐμπνείοντε μεταφρένω· οὐ γὰρ ἐγώ γε
Ἕκτορα Πριαμίδην μένεος σχήσεσθαι ὀίω,
πρίν γ’ ἐπ’ Ἀχιλλῆος καλλίτριχε βήμεναι ἵππω
νῶι κατακτείναντα, φοβῆσαί τε στίχας ἀνδρῶν 505
Ἀργείων, ἥ κ’ αὐτὸς ἐνὶ πρώτοισιν ἁλοίη.“

ὥς εἰπὼν Αἴαντε καλέσσατο καὶ Μενέλαον·
,,Αἰάντ’ Ἀργείων ἡγήτορε καὶ Μενέλαε,
ἦ τοι μὲν τὸν νεκρὸν ἐπιτράπεθ’, οἵ περ ἄριστοι,
ἀμφ’ αὐτῷ βεβάμεν καὶ ἀμύνεσθαι στίχας ἀνδρῶν, 510
νῶιν δὲ ζωοῖσιν ἀμύνετε νηλεὲς ἦμαρ·
τῇδε γάρ ἔβρισαν πόλεμον κάτα δακρυόεντα
Ἕκτωρ Αἰνείας θ’, οἳ Τρώων εἰσὶν ἄριστοι.
ἀλλ’ ἦ τοι μὲν ταῦτα θεῶν ἐν γούνασι κεῖται·
ῆσω γὰρ καὶ ἐγώ, τά δέ κεν Διὶ πάντα μελήσει.“ 616

ἦ ῥα καὶ ἀμπεπαλὼν προΐει δολιχόσκιον ἔγχος,
καὶ βάλεν Ἀρήτοιο κατ’ ἀσπίδα πάντοσ’ ἐίσην·
ἡ δ’ οὐκ ἔγχος ἔρυτο, διαπρὸ δὲ εἴσατο χαλκός,
νειαίρῃ δ’ ἐν γαστρὶ διὰ ζωστῆρος ἔλασσεν.
ὡς δ’ ὅτ’ ἂν ὀξὺν ἔχων πέλεκυν αἰζήιος ἀνὴρ · 520
κόψας ἐξόπιθεν κεράων βοὸς ἀγραύλοιο
· ἵνα τάμη διὰ πᾶσαν, ὁ δὲ προθορὼν ἐρίπῃσιν,
ὧς ἄρ’ ὅ γε προθορὼν πέσεν ὕπτιος· ἐν δέ οἰ ἔγχος
νηδυίοισι μαλ’ ὀξὺ κραδαινόμενον λύε γυια.
Ἕκτωρ δ’ Αὐτομέδοντος ἀκόντισε δουρὶ φαεινω· 525
ἀλλ’ ὁ μὲν ἄντα ἰδὼν ἠλεύατο χαλκεον ἔγχος·
πρόσσω γὰρ κατέκυψε, τὸ δ’ ἐξόπιθεν δόρυ μακρὸν
οὔδει ἐνισκίμφθη, ἐπὶ δ’ οὐρίαχος πελεμίχθη
ἔγχεος· ἔνθα δ’ ἔπειτ’ ἀφίει μένος ὄβριμος ”Λρης.

 

