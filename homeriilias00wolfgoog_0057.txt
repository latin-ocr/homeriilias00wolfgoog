ῙΛῙΑΔοΣ xv. 45

Μηριόνης δὲ Μόρυν τε καὶ Ἱπποτίωνα κατέκτα,
Τεῦκρος δὲ Προθόωνά τ’ ἐνήρατο καὶ Περιφήτην. 51⁶ ,
Ἀτρεΐδης δ’ ἄρ’ ἔπειθ’ ‘ Υπερήνορα ποιμένα λαῶν
οὖτα κατὰ λαπάρην, διὰ δ’ ἔντερα χαλκὸς ἄφυσσεν
δῃώσας· ψυχὴ δὲ κατ’ οὐταμένην ὠτειλὴν

ἔσσυτ’ ἐπειγομένη, τὸν δὲ σκότος ὄσσε κάλυψεν.
πλείστους δ’ Αἴας εἷλεν Ὀιλῆος ταχὺς υἱός· 520
οὐ γάρ οἵ τις ὁμοῖος ἐπισπέσθαι ποσὶν ἦεν

ἀνδρῶν τρεσσάντων, ὅτε τε Ζεὺς ἐν φόβον ὄρσῃ.

 

ΙΛΙΑΔΟΣ Ο.

 

Παλίωξις παρὰ τῶν νεῶν.

αὐτὰρ ἐπεὶ διά τε σκόλοπας καὶ τάφρον ἔβησαν
φεύγοντες, πολλοὶ δὲ δάμεν Δαναῶν ὑπὸ χερσίν,
οἱ μὲν δὴ παρ’ ὄχεσφιν ἐρητύοντο μένοντες,
χλωροὶ ὑπαὶ δείους, πεφοβημένοι, ἔγρετο δὲ Ζεὺς
V Ἴδης ἐν κορυφῇσι παρὰ χρυσοθρόνου ”Ηρης. 5
στῆ δ’ ἄρ’ ἀναΐξας, ἴδε δὲ Τρῶας καὶ Ἀχαιούς,
τοὺς μὲν ὀρινομένους, τοὺς δὲ κλονέοντας ὄπισθεν
Ἀργείους, μετὰ δέ σφι Ποσειδάωνα ἄνακτα.
’Ἕκτορα δ’ ἐν πεδίῳ ἴδε κείμενον, ἀμφὶ δ’ ἑταῖροι
’ εἵαθ’· ὁ δ’ ἀργαλέῳ ἔχετ’ ἄσθματι κῆρ ἀπινύσσων, 10
αἷμ’ ἐμέων, ἐπεὶ οὔ μιν ἀφαυρότατος βάλ’ Ἀχαιῶν.
τὸν δὲ ἰδὼν ἐλέησε πατὴρ ἀνδρῶν τε θεῶν τε,
δεινὰ δ’ ὑπόδρα ἰδὼν 1’Ἠρην πρὸς μῦθον ἔειπεν·
- ,,ἦ μάλα δὴ κακότεχνος, ἀμήχανε, σὸς δόλος, ’Ἠρη,
“Enopa δῖον ἔπαυσε μάχης, ἐφόβησε δὲ λαούς. 15

