106 ΙΑΙΑΔοΣ P.

λαοῖς, ἐκ δὲ Διὸς τιμὴ καὶ κῦδος ὀπηδεῖ.
ἀργαλέον δέ μοί ἐστι διασκοπιᾶσθαι ἕκαστον
ἡγεμόνων· τόσση γὰρ ἔρις πολέμοιο δέδηεν.
ἀλλά τις αὐτὸς ἴτω, νεμεσιζέσθω δ’ ένὶ θυμῷ
Πάτροκλον Τρςόῃσι κυσὶν μέλπηθρα γενέσθαι.“ · 255
,ὧς ἔφατ’, ὀξὺ δ’ ἄκουσεν Ὀιλῆος ταχὺς Αἴας,
πρῶτος δ’ ἀντίος ἦλθε θέων ἀνὰ δηιοτῆτα·
τὸν δὲ μετ’ Ἰδομενεὺς καὶ ὀπάων Ἰδομενῆος
Μηριόνης, ἀτάλαντος ένυαλίω ἀνδρεϊφόντῇ.
τῶν δ’ ἄλλων τίς κεν ᾖσι φρεσὶν οὐνόματ’ εἴποι, 260
ὅσσοι δὴ μετόπισθε μάχην ἤγειραν :naccam
Τρῶες δὲ προύτυψαν ἀολλέες, ἦρχε δ’ ἄρ’ Ἕκτωρ.
ὡς δ’ ὅτ’ ἐπὶ προχοῇσι διιπετέος ποταμοῖο
βέβρυχεν μέγα κῦμα ποτὶ ῥόον, ἀμφὶ δέ τ’ ἄκραι
ἠιόνες βοόωσιν ἐρευγομένης ἀλὸς ἔξω, . 265
τόσσῃ ἄρα Τρῶες ἰαχῇ ἴσαν. αὐτὰρ Ἀχαιοὶ
ἕστασαν ἀμφὶ Μενοιτιάδῃ ἕνα θυμὸν ἔχοντες, ·
φραχθέντες σάκεσιν χαλκήρεσιν. ἀμφὶ δ’ ἄρα σφιν
λαμπρῇσιν κορύθεσσι Κρονίων ἠέρα πολλὴν
χεῦ’, ἐπεὶ οὐδὲ Μενοιτιάδην ἤχθαιρε ’πάρος γε, 270
ὄφρα ζωὸς έὼν θεράπων ῆν Αἰακίδαο’
μίσησεν δ’ ἄρα μιν δηίων κυσὶ κύρμα γενέσθαι
Τρῴῃσιν· τῷ καί οἰ ἀμυνέμεν ὦρσεν ἑταίρους.
ὦσαν δὲ πρότεροι Τρῶες ἑλίκωπας Ἀχαιούς·
νεκρὸν δὲ προλιπόντες ὑπέτρεσαν, οὐδέ τιν’ αὐτῶν 2⁷5
Τρῶες ὑπέρθυμοι ἕλον ἔγχεσιν ἱέμενοί περ,
ἀλλὰ νέκυν ἐρύοντο. μίνυνθα δὲ καὶ τοῦ Ἀχαιοὶ
μέλλον ἀπέσσεσθαι· μάλα γάρ σφεας ὦκ’ ἐλέλιξεν
Αἶας, ὃς περὶ μὲν εἶδος, περὶ δ’ ἔργα τέτυκτο
τῶν ἄλλων Δαναῶν μετ’ ἀμύμονα Πηλεΐωνα. 280
ἴθυσεν δὲ διὰ προμάχων συῒ εἴκελος ἀλκὴν

5

