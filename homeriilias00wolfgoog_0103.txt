*⁴,sAn——ffi——ssae———h-————-—.—-ffi„2 K„ μ Α ΗΑᾈ

muoz va 91

Τρῶας φευγέμεναι· γνῶ γὰρ Διὸς ίρὰ τάλαντα.

ἔνθ’ οὐδ’ ἴφθιμοι Λύκιοι μένον, ἀλλὰ φόβηθεν
πάντες, ἐπεὶ βασιλῆα ἴδον βεβλαμμένον ἦτορ 660
κείμενον ἐν νεκύων ἀγύρει· πολέες γὰρ ἐπ’ αὐτῷ .

· κάππεσον, εὖτ’ ἔριδα κρατερὴν ἐτάνυσσε Κρονίων.

οἱ δ’ ἄρ’ ἀπ’ ὤμοιιν Σαρπηδόνος ἔντε’ ἕλοντο
χάλκεα μαρμαίροντα· τὰ μὲν κοίλας ἐπὶ νῆας
δῶκε φέρειν ἑτάροισι Μενοιτίου ἄλκιμος υἱός. 665

καὶ τότ’ Ἀπόλλωνα προσέφη νεφεληγερέτα Ζεύς·
· »εἰ δ’ ἄγε νῦν, φίλε Φοῖβε, κελαινεφὲς αἷμα κάθηρον

ἐλθὼν ἐκ βελέων Σαρπηδόνα, καί μιν ἔπειτα
πολλὸν ἀποπρὸ φέρων λοῦσον ποταμοῖο ῥοῇσιν
χρῖσόν τ’· ἀμβροσίῃ, περὶ δ’ ἄμβροτα εἵματα ἕσσον· 670
πέμπε δέ μιν πομποῖσιν ἅμα κραιπνοῖσι φέρεσθαι,
’Τπνῳ καὶ Θανάτῳ διδυμάοσιν, οἵ ῥά μιν ὦκα
’θήσουσ’ ἐν Λυκίης εὐρείης πίονι δήμω,

ἔνθα ἑ ταρχύσουσι κασίγνητοί τε ἔται τε

- τύμβῳ τε στήλῃ τε· τὸ γὰρ γέρας ἐστὶ θανόντων.“ 676 -

ὦς ἔφατ’, οὐδ’ ἄρα πατρὸς· ἀνηκούστησεν Ἀπόλλων.
βῆ δὲ κατ’ Ἰδαίων ὀρέων ἐς φύλοπιν αἰνήν,
αὐτίκα δ’ ἐκ βελέων Σαρπηδόνα δῖον ἀείρας,
πολλὸν ἀποπρὸ φέρων λοῦσεν ποταμοῖο ῥοῇσιν
χρῖσέν τ’ ἀμβροσίῃ, περὶ δ’ ἄμβροτα ειματα ἕσσεν· 680
πέμπε δέ μιν πομποῖσιν ἅμα κραιπνοῖσι φέρεσθαι,
’Τπνω καὶ Θανάτω διδυμάοσιν, οἳ ῥά μιν ὦκα
κάτθεσαν έν Λυκίης εὐρείης πίονι δήμῳ.

Πάτροκλος δ’ ἵπποισι καὶ Ἀυτομέδοντι κελεύσας
Τρῶας καὶ Λυκίους μετεκίαθε, καὶ μέγ’ ἀάσθη 686
νήπιος· εί δὲ ἔπος Πηληιάδαο φύλαξεν,

ἦ τ’ ἂν ὑπέκφυγε κῆρα κακὴν μέλανος θανάτοιο.
ἀλλ’ αἰεί τε Διὸς κρείσσων νόος ἠέ περ ἀνδρῶν·

