ΙΑῙΑΔοΣ xv11. 99

,,νῦν μὲν δή, Μενέλαε διοτρεφές, ἦ μάλα τίσεις
γνωτὸν ἐμόν, τὸν ἔπεφνες, ἐπευχόμενος δ’ ἀγορεύεις,
χήρωσας δὲ γυναῖκα μυχῷ θαλάμοιο νέοιο, 36
ἄρρητον δὲ τοκεῦσι γόον καὶ πένθος ἔθηκας.
ἦ κε’ σφιν δειλοῖσι γόου κατάπαυμα γενοίμην,
εἴ κεν ἐγὼ κεφαλήν τε τεὴν καὶ τεύχε’ ἐνείκας
Πανθόφ ἐν χείρεσσι βάλω καὶ Φρόντιδι δίῃ. 40
ἀλλ’ οὐ μάν ἔτι δηρὸν ἀπείρητος πόνος ἔσται
οὐδέ τ’ ἀδήριτος, ἢ τ’ ἀλκῆς ἤ τε φόβοιο.“

ὧς εἰπὼν οὔτησε κατ’ ἀσπίδα πάντοσ’ ἐίσην·
οὐδ’ ἔρρηξεν χαλκός, ἀνεγνάμφθη δέ οἱ αἰχμὴ
ἀσπίδ’ ἔνι κρατερῇ. ὁ δὲ δεύτερος ὤρνυτο χαλκῷ 45
Ἀτρεΐδης Μενέλαος, ἐπευξάμενος Διὶ πατρί,
ἀφ δ’ ἀναχαζομένοιο κατὰ στομάχοιο θέμεθλα
νύξ’, ἐπὶ δ’ αὐτὸς ἔρεισε, βαρείῃ χειρὶ πιθήσας·
ἀντικρὺς δ’ ἁπαλοῖο δι’ αὐχένος ἤλυθ’ ἀκωκή.
δούπησεν δὲ πεσών, ἀράβησε δὲ τεύχε’ ἐπ’ αὐτῷ· 50
αἵματί ol* δεύοντο κόμαι χαρίτεσσιν ὁμοῖαι
πλοχμοί θ’, οἳ χρυσῷ τε καὶ ἀργύρῳ ἐσφήκωντο.
οἶον δὲ τρέφει ἔρνος ἀνὴρ ἐριθηλὲς ἐλαίης
χώρῳ ἐν οἰοπόλῳ ,, ὅθ’ ἅλις ἀναβέβρυχεν ὕδωρ,
καλὸν τηλεθάον· τὸ δέ τε πνοιαὶ δονέουσιν 55
παντοίων ἀνέμων, καί τε βρύει ἄνθει· λευκῷ·
ἐλθὼν δ’ ἐξαπίνης ἄνεμος σὺν λαίλαπι πολλῇ ‹
βόθρου τ’ ἐξέστρεψε καὶ ἐξετάνυσσ’ ἐπὶ γαίῃ·
τοῖον Πανθόου υἱὸν ἐυμμελίην Ἐύφορβον
. Ἀτρεΐδης Μενέλαος ἐπεὶ κτάνε, τεύχε’ ἐσύλα. 60
ὡς δ’ ὅτε τίς τε λέων ὀρεσίτροφος, ἀλκὶ πεποιθώς,
βοσκομένης ἀγέλης βοῦν ἁρπάσῃ, ἥ τις ἀρίστη·
τῆς δ’ ἐξ αὐχέν’ ἔαξε λαβὼν κρατεροῖσιν ὀδοῦσιν

πρῶτον, ἔπειτα δέ θ’ αἷμα καὶ ἔγκατα πάντα λαφύσσει
. 7 t .

