4 ΙΛΙΑΔοΣ N.

καί σφιν ἄχος κατὰ θυμὸν ἐγίγνετο δερκομένοισιν
Τρῶας, τοὶ μέγα τεῖχος ὑπερκατέβησαν ὁμίλῳ·

τοὺς οἵ γ’ εἰσορόωντες ὑπ’ ὀφρύσι δάκρυα λεῖβον·
οὐ γάρ ἔφαν φεύξεσθαι ὑπὲκ κακοῦ. ἀλλ’ ἐνοσίχθων
-ῥεῖα μετεισάμενος κρατερὰς ὤτρυνε φάλαγγας. 90
Τεῦκρον ἔπι πρῶτον καὶ Λήιτον ἦλθε κελεύων
Πηνέλεών θ’ ἥρωα Θόαντά τε Δηίπυρόν τε
Μηριόνην τε καὶ Ἀντίλοχον, μήστωρας ἀυτῆς·

τοὺς ὅ γ’ ἐποτρύνων ἔπεα πτερόεντα προσηύδα·
,,αἰδώς, Ἀργεῖοι, κοῦροι νέοι· ὔμμιν ἐγώ γε 95
μαρναμένοισι πέποιθα σαωσέμεναι νέας ἀμάς·

εἰ δ’ ὑμεῖς πολέμοιο μεθήσετε λευγαλέοιο,

νῦν ιδὴ εἴδεται ἦμαρ ὑπὸ Τρώεσσι δαμῆναι.

ὢ πόποι, ἦ μέγα θαῦμα τόδ’ ὀφθαλμοῖσιν ὁρῶμαι, -
δεινόν, ὃ οὔ ποτ’ ἐγώ γε τελευτήσεσθαι ἔφασκον, ιοο
Τρῶας ἐφ’ ἡμετέρας ἰέναι νέας, οἳ τὸ πάρος περ
φυζακινῇς ἐλάφοισιν ἐοίκεσαν, αἴ τε καθ’ ὕλην
θώων παρδαλίων τε λύκων τ’ ἤια πέλονται

αὔτως ἠλάσκουσαι ἀνάλκιδες, οὐδ’ ἔπι χάρμη·

ὧς Τρῶες τὸ πρίν γε μένος καὶ χεῖρας Ἀχαιῶν 105
μίμνειν οὐκ ἐθέλεσκον ἐναντίον, οὐδ’ ἠβαιόν.

νῦν δὲ ἑκὰς πόλιος κοίλῃς ἐπὶ νηυσὶ μάχονται
ἡγεμόνος κακότητι μεθημοσύνῃσί τε λαῶν,

οἳ κείνφ ἐρίσαντες ἀμυνέμεν οὐκ ἐθέλουσιν

νηῶν ὠκυπόρων, ἀλλά κτείνονται ἀν’ αύτάς. 110
ἀλλ’ εἰ δὴ καὶ πάμπαν ἐτήτυμον αἴτιός ἐστιν

ἥρως Ἀτρεΐδης εὐρὺ κρείων Ἀγαμέμνων,

οὕνεκ’ ἀπητίμησε ποδώκεα Πηλεΐωνα,

ἡμέας γ’ οὔ πως ἔστι μεθιέμεναι πολέμοιο.

ἀλλ’ ἀκεώμεθα θᾶσσον· ἀκεσταί τοι φρένες ἐσθλῶν. 115
ὑμεῖς δ’ οὐκέτι καλὰ μεθίετε θούριδος ἀλκῆς

 

