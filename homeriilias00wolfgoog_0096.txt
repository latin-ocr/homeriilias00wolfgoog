84 mmor. 11.

ἄνδρα θνητὸν ἐόντα, πάλαι πεπρωμένον αἴσῃ,

ἂψ ἐθέλεις θανάτοιο δυσηχέος ἐξαναλῦσαις

ἕρδ’ · ἀτὰρ οὔ τοι πάντες ἐπαινέομεν θεοὶ ἄλλοι.

ἄλλο δέ τοι ἐρέω, σὺ δ’ ἐνὶ φρεσὶ βάλλεο σῇσιν·

αἴ κε ζὼν πέμψῃς Σαρπηδόνα ὅνδε δόμονδε, 445
φράζεο, μή τις ἔπειτα θεῶν ἐθέλῃσι καὶ ἄλλος
πέμπειν ὃν φίλον υἱὸν ἀπὸ κρατερῆς ὑσμίνης·

πολλοὶ γὰρ περὶ ἄστυ μέγα Πριάμοιο μάχονται

υἱέες ἀθανάτων, τοῖσιν κότον αἰνὸν ἐνήσεις.

· ἀλλ’ εἴ τοι φίλος ἐστί, τεὸν δ’ ὀλοφύρεται ἦτορ, 450 , ⁴

ἦ τοι μέν μιν ἔασον ἐνὶ κρατερῇ ὑσμίνῃ ·
χέρσ’ ὕπο Πατρόκλοιο Μενοιτιάδαο δαμῆναι·
αὐτὰρ ἐπὴν δὴ τόν γε λίπῃ ψυχή τε καὶ αἰών,
πέμπειν μιν Θάνατόν τε φέρειν καὶ νήδυμον 1Ὕπνον,
είς ὅ κε δὴ Λυκίης εὐρείης δῆμον ἵκωνται, ’ ,455
ἔνθα ἕ ταρχύσουσι κασίγνητοί τε ἔται τε · “
τύμβῳ τε στήλῃ τε· τὸ γὰρ γέρας ἐστὶ θανόντων.“
ὧς ἔφατ’, οὐδ’ ἀπίθησε πατὴρ ἀνδρῶν· τε θεῶν τε.
αἱματοέσσας δὲ ψιάδας κατέχευεν ἔραζε Α
παῖδα φίλον τιμῶν, τόν οί Πάτροκλος ἔμελλεν, 460
φθίσειν ἐν Τροίῃ ἐριβώλακι, τηλόθι πάτρης. ’
οἰ δ’ ὅτε δὴ σχεδὸν ἦσαν ἐπ’ ἀλλήλοισιν ἰόντες,
ἔνθ’ ἦ τοι Πάτροκλος ἀγακλειτὸν Θρασύδημον,
ὅς ῤ’ ήὺς θεράπων Σαρπηδόνος ἦεν ἄνακτος,
τὸν βάλε νείαιραν κατὰ γαστέρα, λῦσε δὲ γυῖα· 465
Σαρπηδὼν δ’ αὐτοῦ μὲν ἀπήμβροτε δουρὶ φαεινῷ
δεύτερος ὁρμηθείς, ὁ δὲ Πήδασον οὔτασεν ’ἵππον
ἔγχεϊ δεξιὸν ὦμον· ὁ δ’ ἔβραχε θυμὸν ἀίσθων,
κὰδ δ’ ἔπεσ’ ἐν κονίῃσι μακών, ἀπὸ δ’ ἔπτατο θυμός.
τὼ δὲ διαστήτην, κρίκε δὲ ζυγόν, ἡνία δέ σφιν 470
σύγχυτ’, ἐπεὶ δὴ κεῖτο παρήορος ἐν κονίῃσιν.

