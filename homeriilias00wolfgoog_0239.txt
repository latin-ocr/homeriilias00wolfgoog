ΙΛιΑΔοΣ xxm. 227

ἥκιστος δ’ ἦν αὐτὸς ἐλαυνέμεν ἅρμ’ έν ἀγῶνι.
υίὸς δ’ Ἀδμήτοιο πανύστατος ἤλυθεν ἄλλων
ἕλκων ἅρματα καλά, ἐλαύνων πρόσσοθεν ἵππους.
τὸν δὲ ἰδὼν ᾤκτειρε ποδάρκης δῖος Ἀχιλλεύς,
στὰς δ’ ἄρ’ ἐν Ἀργείοις ἔπεα πτερόεντ’ ἀγόρευεν· 535
,,λοῖσθος ἀνὴρ ὤριστος ἐλαύνει μώνυχας ἵππους·
ἀλλ’ ἄγε δή οἱ δῶμεν ἀέθλιον, ὡς ἐπιεικές,
δεύτερ’· ἀτὰρ τὰ πρῶτα φερέσθω Τυδέος υίός.“

ὥς ἔφαθ’, οῖ’ δ’ ἄρα πάντες ἐπῄνεον, ὡς ἐκέλευεν.
καί νύ κέ οἱ πόρεν ἵππον, ἐπῄνησαν γὰρ Ἀχαιοί, 540
εί μὴ ἄρ’ Ἀντίλοχος μεγαθύμου Νέστορος υίὸς
Πηλεΐδην Ἀχιλῆα δίκῃ ἠμείψατ’ ἀναστάς·
,,ὦ Ἀχιλεῦ, μάλα τοι κεχολώσομαι, αἴ κε τελέσσῃς
τοῦτο ἔπος· μέλλεις γὰρ ἀφαιρήσεσθαι ἄεθλον,
τὰ φρονέων, ὄτι οἰ βλάβεν ἅρματα καὶ ταχέ’ ἵππω 545
αὐτός τ’ ἐσθλὸς ἐών. ἀλλ’ ὤφελεν ἀθανάτοισιν
εὔχεσθαι· τῷ κ’ οὔ τι πανύστατος ἦλθε διώκων.
εί δέ μιν οἰκτείρεις καί τοι φίλος ἔπλετο θυμῷ,
ἔστι τοι ἐν κλισίῃ χρυσὸς πολύς, ἔστι δὲ χαλκὸς
καὶ πρόβατ’, εἰσὶ δέ τοι δμωαὶ καὶ μώνυχες ἵπποι· 550
τῶν oc ἔπειτ’ ἀνελὼν δόμεναι καὶ μεῖζον ἄεθλον,
ἠὲ καὶ αὐτίκα νῦν, ἵνα σ’ αἰνήσωσιν Ἀχαιοί.
τὴν δ’ ἐγὼ οὐ δώσω· περὶ δ’ αὐτῆς πειρηθήτω
ἀνδρῶν ὃς κ’ ἐθέλῃσιν ἐμοὶ χείρεσσι μάχεσθαι.“

ὧς φάτο, μείδησεν δὲ ποδάρκης δῖος Ἀχιλλεὺς 555
χαίρων Ἀντιλόχῳ, ὅτι οἱ φίλος ἦεν ἑταῖρος·
καί μιν ἀμειβόμενος ἔπεα πτερόεντα προσηύδα·
,,Ἀντίλοχ’, εἰ μὲν δή με κελεύεις οἴκοθεν ἄλλο
Εὐμήλῳ ἐπιδοῦναι, ἐγὼ δέ κε καὶ τὸ τελέσσω.
δώσω οἱ θώρηκα, τὸν Ἀστεροπαῖον ἀπηύρων, 550
χάλκεον, ᾧ πέρι χεῦμα φαεινοῦ κασσιτέροιο

15*

