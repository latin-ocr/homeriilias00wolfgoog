ΙΛῙΑΔοΣ xv11. 107

καπρίῳ, ὅς τ’ ἐν ὄρεσσι κύνας θαλερούς τ’ αἰζηοὺς

ῥηιδίως ἐκέδασσεν ἑλιξάμενος διὰ βήσσας·

ὧς υἱὸς Τελαμῶνος ἀγαυοῦ, φαίδιμος Αἴας,

ῥεῖα μετεισάμενος Τρώων ἐκέδασσε φάλαγγας, 285
οἳ περὶ Πατρόκλῳ βέβασαν, φρόνεον δὲ μάλιστα
ὂὶστυ πότι σφέτερον ἐρύειν καὶ κῦδος ἀρέσθαι.

ἦ τοι τὸν Λήθοιο Πελασγοῦ φαίδιμος υἱὸς
Ἱππόθοος ποδὸς ἕλκε κατὰ κρατερὴν ὑσμίνην,
δησάμενος τελαμῶνι παρὰ σφυρὸν ἀμφὶ τένοντας, 290
Ι’Ἐκτορικαὶ Τρώεσσι χαριζόμενος· τάχα δ’ αὐτῷ

ἦλθε κακόν, τό οἱ οὔ τις ἐρύκακεν ἱεμένων περ.

τὸν δ’ υἱὸς Τελαμῶνος, ἐπαΐξας δι’ ὁμίλου,

ἐ . πλῆξ’ αὐτοσχεδίην κυνέης διὰ χαλκοπαρῄου·

ἤρικε δ’ ἱπποδάσεια κόρυς περὶ δουρὸς ἀκωκῇ, 295
πληγεῖσ’ ἔγχεΐ τε μεγάλῳ καὶ χειρὶ παχείῃ,
ἐγκέφαλος δὲ παρ’ αὐλὸν ἀνέδραμεν ἐξ ὠτειλῆς
αἱματόεις. τοῦ δ’ αὖθι λύθη μένος, ἐκ δ’ ἄρα χειρῶν

, Πατρόκλοιο πόδα μεγαλήτορος ἧκε χαμᾶζε

κεῖσθαι· ὁ δ’ ἄγχ’ αὐτοῖο πέσε πρηνὴς ἐπὶ νεκρῷ, 300
τῆλ’ ἀπὸ Λαρίσης ἐριβώλακος, οὐδὲ τοκεῦσιν
θρέπτρα φίλοις ἀπέδωκε, μινυνθάδιος δέ οἱ αἰὼν
ἔπλεθ’ ὑπ’ Αἴαντος μεγαθύμου δουρὶ δαμέντι.
Ἕκτωρ δ’ αὖτ’ Αἴαντος ἀκόντισε δουρὶ φαεινῷ· ’
ἀλλ’ ὁ μὲν ἀντα ἰδὼν ἠλεύατο χάλκεον ἔγχος 305
τυτθόν· ὁ δὲ Σχεδίον μεγαθύμου Ἰφίτου υἱόν,
Φωκήων ὄχ’ ἄριστον, ὃς ἐν κλειτῷ Πανοπῆι

οἰκία ναιετάασκε πολέσσ’ ἄνδρεσσιν ἀνάσσων,

τὸν βάλ’ ὑπὸ κληῖδα μέσην· διὰ δ’ ἀμπερὲς ἄκρη
αἰχμὴ χαλκείη παρὰ νείατον ὦμον ἀνέσχεν. 310
δούπησεν δὲ πεσών, ἀράβησε δὲ τεύχε’ ἐπ’ αὐτῷ.
Αἴας δ’ αὖ Φόρκυνα δαΐφρονα, Φαίνοπος υἱόν,

