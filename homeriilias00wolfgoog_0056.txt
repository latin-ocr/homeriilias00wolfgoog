44 ΙΛΙΑΔοΣ Ξ.

ἔγχει ἐμῷ, ἵνα μή τι κασιγνήτοιό γε ποινὴ

δηρὸν ἄτιτος ἔῃ. τῷ καί κέ τις εὔχεται ἀνὴρ

γνωτὸν ἐνὶ μεγάροισιν ἀρῆς ἀλκτῆρα λιπέσθαι.“ 485
ὧς ἔφατ’, Ἀργείοισι δ’ ἄχος γένετ’ εὐξαμένοιο·

Πηνέλεω δὲ μάλιστα δαΐφρονι θυμὸν ὄρινεν·

ὡρμήθη δ’ Ἀκάμαντος· ὁ δ’ οὐχ ὑπέμεινεν ἐρωὴν

Πηνελέωο ἄνακτος· ὁ δ’ οὔτασεν Ἰλιονῆα

υἱὸν Φόρβαντος πολυμήλου, τόν ῥα μάλιστα 490

Ἑρμείας Τρώων ἐφίλει καὶ κτῆσιν ὄπασσεν·

τῷ δ’ ἄρ’ ὑπὸ μήτηρ μοῦνον τέκεν Ἰλιονῆα·

τὸν τόθ’ ὑπ’ ὀφρύος οὖτα κατ’ ὀφθαλμοῖο θέμεθλα,

ἐκ δ’ ὦσε γλήνην· δόρυ δ’ ὀφθαλμοῖο διαπρὸ

καὶ διὰ ἰνίου ἦλθεν, ὁ δ’ ἕζετο χεῖρε πετάσσας 495

’ ’ ἄμφω. Πηνέλεως δὲ ἐρυσσάμενος ξίφος ὀξὺ

 

αὐχένα μέσσον ἔλασσεν, ἀπήραξεν δὲ χαμᾶζε

αὐτῇ σὺν πήληκι κάρη· ἔτι δ’ ὄβριμον ἔγχος

’ἦεν ἐν ὀφθαλμῷ· ὁ δὲ φὴ κώδειαν ἀνασχὼν

πέφραδέ τε Τρώεσσι καὶ εὐχόμενος ἔπος ηὔδα· 500

,,είπέμεναί μοι, Τρῶες, ἀγαυοῦ Ἰλιονῆος

πατρὶ φίλω καὶ μητρὶ γοήμεναι ἐν μεγάροισιν· ’

οὐδὲ γὰρ ἡ Προμάχοιο δάμαρ Ἀλεγηνορίδαο

ἀνδρὶ φίλω ἐλθόντι γανύσσεται, ὁππότε κεν, δὴ ·

ἐκ Τροίης σὺν νηυσὶ νεώμεθα κοῦροι Ἀχαιῶν.“ ’505
ὧς φάτο, τοὺς δ’ ἄρα πάντας ὑπὸ τρόμος ἔλλαβε γυῖα,

πάπτηνεν δὲ ἕκαστος, ὅπῃ, φύγοι αἰπὺν ὄλεθρον.
ἔσπετε νῦν μοι, μοῦσαι Ὀλύμπια δώματ’ ἔχουσαι,

ὅς τις δὴ πρῶτος βροτόεντ’ ἀνδράγρι’ ,Ἀχαιῶν

ἤρατ’, ἐπεί ῤ’ ἔκλινε μάχην κλυτὸς ἐννοσίγαιος. 510

Αἴας ῥα πρῶτος Τελαμώνιος Ὕρτιον οὖτα

Γυρτιάδην, Μυσῶν ἡγήτορα καρτεροθύμων·

Φάλκην δ’ Ἀντίλοχοςικαὶ Μέρμερον ἐξενάριξεν·

 

