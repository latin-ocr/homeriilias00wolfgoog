ῙΛῙΑΔΟΣ xvl. 79

νηὶ πάρα πρυμνῇ μεγαθύμου Πρωτεσιλάου,

, καὶ βάλε Πυραίχμην, ὃς Παίονας ἱπποκορυστὰς
ἤγαγεν ἐξ Ἀμυδῶνος ἀπ’ Ἀξιοῦ εὐρὺ ῥέοντος·

τὸν βάλε δεξιὸν ὦμον· ὁ δ’ ὕπτιος ἐν κονίῃσιν
κάππεσεν οἰμώξας, ἕταροι δέ μιν ἀμφιφόβήθεν 290
Παίονες· ἐν γὰρ Πάτροκλος φόβον ἧκεν ἅπασιν
ἡγεμόνα κτείνας, ὃς ἀριστεύεσκε μάχεσθαι.

ἐκ νηῶν δ’ ἔλασεν, κατὰ δ’ ἔσβεσεν αἰθόμενον πῦρ.
ἡμιδαὴς δ’ ἄρα νηῦς λίπετ’ αὐτόθι· τοὶ δὲ φόβηθεν
Τρῶες θεσπεσίῳ ὁμάδω, Δαναοὶ δ’ ἐπέχυντο 295
νῆας ἀνὰ γλαφυράς· ὅμαδος δ’ ἀλίαστος ἐτύχθη.

ὡς δ’ ὅτ’ ἀφ’ ὑψηλῆς κορυφῆς ὄρεος μεγάλοιο
κινήσῃ πυκινὴν νεφέλην στεροπηγερέτα Ζεύς,

ε”κ τ’ ἔφανεν πᾶσαι σκοπιαὶ καὶ πρώονες ἄκροι

καὶ νάπαι, οὐρανόθεν δ’ ἄρ’ ὑπερράγη ἄσπετος αἰθήρ,
ὧς Δαναοὶ νηῶν μὲν ἀπωσάμενοι δήιον πῦρ 301

ἱ τυτθὸν ἀνέπνευσαν, πολέμου δ’ οὐ γίγνετ’ ἐρωή·

οὐ γάρ πώ τι Τρῶες ἀρηιφίλων ὑπ’ Ἀχαιῶν

’ προτροπάδην φοβέοντο μελαινάων ἀπὸ νηῶν,

ἀλλ’ ἔτ’ ἄρ’ ἀνθίσταντο, νεῶν δ’ ὑπόεικον ἀνάγκῃ. 805
ἔνθα δ’ ἀνὴρ ἕλεν ἄνδρα κεδασθείσης ὑσμίνης

ἡγεμόνων. πρῶτος δὲ Μενοιτίου ἄλκιμος υίὸς

αὐτίκ’ ἄρα στρεφθέντος Ἀρηιλύκου βάλε μηρὸν

ἔγχεϊ ὀξυόεντι, διαπρὸ δὲ χαλκὸν ἔλασσεν·

ῥῆξεν δ’ ὀστέον ἔγχος, ὁ δὲ πρηνὴς ἐπὶ γαίῃ 810

κάππεσ’. ἀτὰρ Μενέλαος ἀρήιος οὖτα Θόαντα

στέρνον γυμνωθέντα παρ’ ἀσπίδα, λῦσε δὲ γυῖα.

Φυλεΐδης δ’ Ἄμφικλον ἐφορμηθέντα δοκεύσας

’ ἔφθη ὀρεξάμενος πρυμνὸν σκέλος, ἔνθα πάχιστος
. μυὼν ἀνθρώπου πέλεται· περὶ δ’ ἔγχεος αἰχμῇ 315

νεῦρα διεσχίσθη, τὸν δὲ σκότος ὄσσε κάλυψεν.

