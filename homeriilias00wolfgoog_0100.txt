88 ΙΛΙΑΔΟΣ Π.

σύμβαλον ἀμφὶ νέκυι κατατεθνηῶτι μάχεσθαι 566

δεινὸν ἀύσαντες· μέγα δ’ ἔβραχε τεύχεα φωτῶν.

Ζεὺς δ’ ἐπὶ νύκτ’ ὀλοὴν τάνυσε κρατερῇ ὑσμίνῃ,

ὄφρα φίλῳ περὶ παιδὶ μάχης ὀλοὸς πόνος εἴη. -
ὦσαν δὲ πρότεροι Τρῶες ἑλίκωπας Ἀχαιούς·

βλῆτο γὰρ οὔ τι κάκιστος ἀνὴρ μετὰ Μυρμιδόνεσσιν,

υίὸς Ἀγακλῆος μεγαθύμου, δῖος Ἐπειγεύς, 571

ὅς ῥ’ ἐν Βουδείῳ ἐὺ ναιομένῳ ἤνασσεν

τὸ πρίν· ἀτάρ τότε γ’ ἐσθλὸν ἀνεψιὸν ἐξεναρίξας

ές Πηλῆ’ ἱκέτευσε καὶ ές Θέτιν ἀργυρόπεζαν·

οἰ δ’ ἅμ’ Ἀχιλλῆι ῥηξήνορι πέμπον ἕπεσθαι 5⁷5

Ἴλιον εἰς ἐύπωλον, ἵνα Τρώεσσι μάχοιτο.

τόν ῥα τόθ’ ἁπτόμενον νέκυος βάλε φαίδιμος Ἕκτωρ

χερμαδίῳ κεφαλήν· ἡ δ’ ἄνδιχα πᾶσα κεάσθη

έν κόρυθι βριαρῇ· ὁ δ’ ἄρα πρηνὴς ἐπὶ νεκρῷ

κάππεσεν, ἀμφὶ δέ μιν θάνατος χύτο θυμοραϊστής. 580

Πατρόκλῳ δ’ ἄρ’ ἄχος γένετο φθιμένου ἑτάροιο,

ἴθυσεν δὲ διὰ προμάχων ἴρηκι ἐοικὼς

ώκέι, ὅς τ’ ἐφόβησε κολοιούς τε ψῆράς τε·

ὧς ἰθὺς Λυκίων, Πατρόκλεις ἱπποκέλευθε,

ἔσσυο καὶ Τρώων, κεχόλωσο δὲ κῆρ §tapona- 585 ‘

vazoer! ῥ’ ἔβαλε Σθενέλαον Ἰθαιμένεος φίλον υἱὸν

αὐχένα χερμαδίῳ, ῥῆξεν δ’ ἀπὸ τοῖο τένοντας.

χώρησαν δ’ ὑπό τε πρόμαχοι καὶ φαίδιμος Ἕκτωρ.

ὅσση δ’ν αἰγανέης ῥιπὴ ταναοῖο τέτυκται,

ἦν ῥά τ’ ἀνὴρ ἀφέῃ πειρώμενος ἣ ἐν ’ἀέθλῳ 590

Δ ἠὲ καὶ έν πολέμῳ δηίων ὕπο θυμοραϊστέων,

τόσσον ἐχώρησαν Τρῶες, ὤσαντο δ Ἀχαιοί.

Α Γλαῦκος δὲ πρῶτος, Λυκίων ἀγὸς ἀσπιστάων,

ἐτράπετ’, ἔκτεινεν δὲ Βαθυκλῆα μεγάθυμον,
Χάλκωνος φίλον υἱόν, ὃς Ἑλλάδι οἰκία ναίων 595

 

