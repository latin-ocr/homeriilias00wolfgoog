f·

i
ι

³

ΙΛΙΑΔΟΣ xxn. 207

,,τέκνον, ἐγὼ δειλή· τί νυ βείομαι, αἰνὰ παθοῦσα,
σεῦ ἆποτεθνηῶτοςς ὅ μοι νύκτας τε καὶ ἦμαρ
εὐχωλὴ κατὰ ἄστυ πελέσκεο, πᾶσί τ’ ὄνειαρ
Τρωσί τε καὶ Τρωῇσι κατὰ πτόλιν, οἵ σε θεὸν ὣς

δειδέχατ’ ἦ γαρ καί σφι μάλα μέγα κῦδος ἔησθα 435 ⁹

ζωὸς ἐών· νῦν αὖ θάνατος καὶ μοῖρα κιχάνει.“

ὧς ἔφατο κλαίουσῖ ἄλοχος δ’ οὔ πώ τι πέπυστο
”Εκτορος· οὐ γάρ οι τις ἐτήτυμος ἄγγελος ἐλθὼν
ἤγγειλ’, ὅττι ῥά οἰ πόσις ἔκτοθι μίμνε πυλάων,
ἀλλ’ ἥ γ’ ἰστὸν ὕφαινε μυχῷ δόμου ὑψηλοῖο 440
δίπλακα πορφυρέην, έν δὲ θρόνα ποικίλ’ ἔπασσεν.
κέκλετο δ’ ἀμφιπόλοισιν έυπλοκάμοις κατὰ δῶμα
ἀμφὶ πυρὶ στῆσαι τρίποδα μέγαν, ὄφρα πέλοιτο

Ἕκτορι θερμὰ λοετρὰ μάχης ἐκνοστήσαντι,

νηπίη, οὐδ’ ἐνόησεν, ὅ μιν μάλα τῆλε λοετρῶν 445
χερσὶν Ἀχιλλῆος δάμασε γλαυκῶπις Ἀθήνη.

κωκυτοῦ δ’ ἤκουσε καὶ οἰμωγῆς ἀπὸ πύργου· ,
τῆς δ’ ἐλελίχθη γυῖα, χαμαὶ δέ οἰ ἔκπεσε κερκίς.

ἡ δ’ αὖτις δμωῇσιν ἐυπλοκάμοισι μετηύδα·

⁷ ,,δεῦτε, δύω μοι ἕπεσθον· ἴδωμ’, ὅτιν’ ἔργα τέτυκται. 450

αἰδοίης ἑκυρῆς ὀπὸς ἔκλυον, ἐν δέ μοι αὐτῇ

στήθεσι πάλλεται ἦτορ ἀνὰ στόμα, νέρθε δὲ γοῦνα
πήγνυται· ἐγγὺς δή τι κακὸν Πριάμοιο τέκεσσιν.

αἳ γὰρ ἀπ’ οὔατος εἴη ἐμεῦ ἔπος· ἀλλὰ μάλ’ αἰνῶς
δείδω, μὴ δή μοι θρασὺν Ἕκτορα δῖος Ἀχιλλεὺς 455
μοῦνον ἀποτμήξας πόλιος πεδίονδε δίηται,

καὶ δή μιν καταπαύσῃ ἀγηνορίης ἀλεγεινῆς,

ἥ μιν ἔχεσκ’, ἐπεὶ οὔ ποτ’ ἐνὶ πληθυῖ μένεν ἀνδρῶν,

’ ἀλλὰ πολὺ προθέεσκε, τὸ ὃν μένος οὐδενὶ εἴκων.“

ὧς φαμένη μεγάροιο διέσσυτο μαινάδι ἴση, 460
παλλομένη κραδίην· ἅμα δ’ ἀμφίπολοι κίον αὐτῇ.

Ι-ωι--ῌἬψμ

