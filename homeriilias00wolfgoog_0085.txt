ΙΔΙΔΔΟΣ XVI. 73

ὄφρ’ οἷοι Τροίης ίερὰ κρήδεμνα λύωμεν.] 100
ὧς οἱ μὲν τοιαῦτα πρὸς ἀλλήλους ἀγόρευον,

Αἴας δ’ οὐκέτ’ ἔμιμνε· βιάζετο γὰρ βελέεσσιν·

δάμνα μιν Ζηνός τε νόος καὶ Τρῶες ἀγαυοὶ

βάλλοντες· δεινὴν δὲ περὶ κροτάφοισι φαεινὴ

πήληξ βαλλομένη καναχὴν ἔχε, βάλλετο δ’ αἰεὶ 105

κὰπ φάλαρ’ εὐποίηθ’ · ὁ δ’ ἀριστερὸν ὦμον ἔκαμνεν,

ἔμπεδον αἰὲν ἔχων σάκος αἰόλον, οὐδὲ δύναντο

ἀμφ’ αὐτῷ πελεμίξαι ἐρείδοντες βελέεσσιν.

αἰεὶ δ’ ἀργαλέῳ ἔχετ’ ἄσθματι, κὰδ δέ οἰ ἱδρὼς

πάντοθεν ἐκ μελέων πολὺς ἔρρεεν, οὐδέ πῃ εἶχεν 110

ἀμπνεῦσαι· πάντῃ δὲ κακὸν κακῷ ἐστήρικτο.

ἔσπετε νῦν μοι, μοῦσαι Ὀλύμπια δώματ’ ἔχουσαι,

„ - ὅππως δὴ πρῶτον πῦρ ἔμπεσε νηυσὶν Ἀχαιῶν. ⁶

, ’Ὲκτωρ Αἴαντος δόρυ μείλινον ἄγχι παραστὰς ’
. πλῆξ’ ἄορι μεγάλω, αἰχμῆς παρὰ καυλὸν ὄπισθεν, 116
j ἀντικρὺς δ’ ἀπάραξε· τὸ μὲν Τελαμώνιος Αἴας
πῆλ’ αὔτως έν χειρὶ κόλον δόρυ, τῆλε δ’ ἀπ’ αὐτοῦ
αἲχμὴ χαλκείη χαμάδις ’βόμβησε πεσοῦσα.
’γνῶ δ’ Αἴας κατὰ θυμὸν ἀμύμονα, ῥίγησέν τε,
ἔργα θεῶν, ὅ ῥα πάγχυ μάχης ἐπὶ μήδεα κεῖρεν 120
Ζεὺς ὑψιβρεμέτης, Τρώεσσι δὲ βούλετο νίκην· ·
χάζετο δ’ ἐκ βελέων. τοὶ δ’ ἔμβαλον ἀκάματον πῦρ
νηὶ θοῇ· τῆς δ’ αἶψα κατ’ ἀσβέστη κέχυτο φλόξ.

ώς τὴν μὲν πρυμνὴν πῦρ ἄμφεπεν· αὐτὰρ Ἀχιλλεὺς
μηρὼ πληξάμενος Πατροκλῆα προσέειπεν· 125
,,ὔρσεο, διογενὲς Πατρόκλεις, ἱπποκέλευθε·
λεύσσω δὴ παρὰ νηυσὶ πυρὸς δηίοιο ἰωήν·
μὴ δὴ νῆας ἕλωσι καὶ οὐκέτι φυκτὰ πέλωνται·
δύσεο τεύχεα θᾶσσον, ἐγὼ δέ κε λαὸν ἀγείρω.“

ὧς φάτο, Πάτροκλος δὲ κορύσσετο νώροπι χαλκῷ

