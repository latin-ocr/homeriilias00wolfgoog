212 ΙΑΙΑΔοΣ ²11

πάντ’ αὐτῷ μέγεθός τε καὶ ὄμματα κάλ’ ἐικυῖα

καὶ φωνήν, καὶ τοτα περὶ χροῒ εἵματα ἕστο·

στῆ δ’ ἄρ’ ὑπὲρ κεφαλῆς καί μιν πρὸς μῦθον ἔειπεν· .

„efflas-3 αὐτὰρ ἐμεῖο λελασμένος ἔπλευ, Ἀχιλλεῦ. .· ,ο

οὐ μέν μευ ζώοντος ἀκήδεις, ἀλλὰ θανόντος· - ‘10

θάπτε με, ὅττι τάχιστα· πύλας Ἀίδαο περήσω.” ”
τῆλέ μ’ ἐέργουσι ψυχαί, εἴδωλα καμόντων.

’ οὐδέ μέ πω μίσγεσθαι ὑπὲρ ποταμοῖο ἐῶσιν,

ἀλλ’ αὕτως ἀλάλημαι ἀν’ εὐρυπυλὲς ’Ἄιδος δῶ.

καί μοι δὸς τὴν χεῖρ’, ὀλοφύρομαι· οὐ γὰρ ἔτ’ αὖτις 75

νίσομαι ἐξ Ἀίδαο, ἐπήν με πυρὸς λελάχητε. ’

οὐ μὲν γὰρ ζωοί γε φίλων ἀπάνευθεν ἑταίρων

βουλὰς ἑζόμενοι βουλεύσομεν, ἀλλ’ ἐμὲ μὲν κὴρ

ἀμφέχανε στυγερή, ἥ περ λάχε γεινόμενόν περ·

καὶ δὲ σοὶ αὐτῷ μοῖρα, θεοῖς ἐπιείκελ’ Ἀχιλλεῦ, 80

τείχει ὕπο Τρώων ἐυηγενέων ἀπολέσθαι.

ἄλλο δέ τοι ἐρέω καὶ ἐφήσομαι, αἶ κε πίθηαι·

μὴ ἐμὰ σῶν ἀπάνευθε τιθήμεναι ὀστέ’, Ἀχιλλεῦ, -

ἀλλ’ ὁμοῦ, ὡς τράφομέν περ ἐν ὑμετέροισι δόμοισιν, “

εὖτέ με τυτθὸν ἐόντα Μενοίτιος ἐξ Ὀπόεντος 85 .

ἤγαγεν ὑμετερόνδ’ ἀνδροκτασίης ὕπο λυγρῆς
ἤματι τῷ, ὅτε παῖδα κατέκτανον Ἀμφιδάμαντος
νήπιος, οὐκ ἐθέλων, ἀμφ’ ἀστραγάλοισι χολωθείς·
ἔνθα με δεξάμενος ἐν δώμασιν ἱππότα Πηλεὺς
ἔτραφέ τ’ ἐνδυκέως καὶ σὸν θεράποντ’ ὀνόμηνεν· 90
ὧς δὲ καὶ ὀστέα νῶιν ὁμὴ σορὸς ἀμφικαλύπτοι
[χρύσεος ἀμφιφορεύς, τόντοι πόρε πότνια ’μήτηρ].“
τὸν δ’ ἀπαμειβόμενος προσέφη πόδας ὠκὺς Ἀχιλλεύς·
,,τίπτε μοι, ἠθείη κεφαλή, δεῦρ’ εἰλήλουθας
καί μοι ταῦτα ἕκαστ’ ἐπιτέλλεαι; αὐτὰρ ἐγώ τοι 95
πάντα μάλ’ ἐκτελέω καὶ πείσομαι, ὡς σὺ κελεύεις.

