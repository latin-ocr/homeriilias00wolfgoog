ῑΜΑΔοΣ XV. 53

φεύγοντες νῆάς τε καὶ Ἑλλήσποντον ἵκωνται.
κεῖθεν δ’ αὐτὸς ἐγὼ φράσομαι ἔργον τε ἔπος τε,
ὥς κε καὶ αὖτις Ἀχαιοὶ ἀναπνεύσωσι πόνοιο.“ 236
ὧς ἔφατ’, οὐδ’ ἄρα πατρὸς ἀνηκούστησεν Ἀπόλλων,
βῆ δὲ κατ’ Ἰδαίων ὀρέων ἴρηκι ἐοικὼς
ὦκέι φασσοφόνῳ, ὅς τ’ ὤκιστος πετεηνῶν.
, εὗρ’ υίὸν Πριάμοιο δαΐφρονος, Ἕκτορα δῖον,
ἥμενον, οὐδ’.ἔτι κεῖτο, νέον δ’ ἐσαγείρετο θυμόν, 240
ἀμφὶ ἓ γιγνώσκων ἑτάρους, ἀτὰρ ἆσθμα καὶ ἱδρὼς
παύετ’, ἐπεί μιν ἔγειρε Διὸς νόος αἰγιόχοιο.
ἀγχοῦ δ’ ἱστάμενος προσέφη ἑκάεργος Ἀπόλλων
,,’Ἐκτορ υίὲ Πριάμοιο, τί ἦ δὲ σὺ νόσφιν ἀπ’ ἄλλων
ἧσ’ -ὀλιγηπελέωνς ἦ πού τί σε κῆδος ἰκάνει;“ 245
τὸν δ’ ὀλιγοδρανέων προσέφη κορυθαίολος ”Εκτωρ·
,,τίς δὲ σύ ἐσσι, φέριστε, θεῶν, ὅς μ’ εἴρεαι ἅντηνς
οὐκ ἀίεις, ὅ με νηυσὶν ἔπι πρυμνῇσιν Ἀχαιῶν
οὓς ἑτάρους ὀλέκοντα βοὴν ἀγαθὸς βάλεν Αἴας
χερμαδίῳ πρὸς στῆθος, ἔπαυσε δὲ θούριδος ἀλκῆς; 250
καὶ δὴ ἐγώ γ’ ἐφάμην νέκυας καὶ δῶμ’ Ἀίδαο
ἤματι τῷδ’ ἵξεσθαι, ἐπεὶ φίλον ἄιον ἦτορ.“
τὸν δ’ αὖτε προσέειπεν ἅναξ, ἑκάεργος Ἀπόλλων·
,,θάρσει νῦν· τοῖόν τοι ἀοσσητῆρα Κρονίων
ἐξ Ἴδης προέηκε παρεστάμεναι καὶ ἀμύνειν, 255
Φοῖβον Ἀπόλλωνα χρυσάορον, ὅς σε πάρος περ
ῥύομ’, ὁμῶς αὐτόν τε καὶ αἰπεινὸν πτολίεθρον.
ἀλλ’ ἄγε νῦν ἱππεῦσιν ἐπότρυνον πολέεσσιν
νηυσὶν ἔπι γλαφυρῇσιν ἐλαυνέμεν ὠκέας ἵππους·
αὐτὰρ ἐγὼ προπάροιθε κιὼν ἵπποισι κέλευθον 260
πᾶσαν λειανέω, τρέψω δ’ ἥρωας Ἀχαιούς.“
ὧς εἰπὼν ἔμπνευσε μένος μέγα ποιμένι λαῶν.
ὡς δ’ ὅτε τις στατὸς ἵππος, ἀκοστήσας ἐπὶ φάτνῃ,

