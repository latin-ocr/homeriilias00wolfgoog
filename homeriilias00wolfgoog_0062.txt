50 ΙΑΙΑΔΟΣ o.

ἢ πέφατ’ ἢ καὶ ἔπειτα πεφήσεται· ἀργαλέον δὲ 140
πάντων ἀνθρώπων ῥῦσθαι γενεήν τε τόκον τε.“

ὧς είποῦσ’ ἵδρυσε θρόνῳ ἔνι θοῦρον ’Ἁρηα.

Ἥρη δ’ Ἀπόλλωνα καλέσσατο δώματος ἐκτὸς

Ἶρίν θ’, ἥ τε θεοῖσι μετάγγελος ἀθανάτοισιν,

καί σφεας φωνήσασ’ ἔπεα πτερόεντα προσηύδα· 145
»Ζεὺς σφὼ εἰς Ἴδην κέλετ’ ἐλθέμεν ὅττι τάχιστα·
αὐτὰρ ἐπὴν ἔλθητε Διός τ’ εἰς ὦπα ἴδησθε,

ἔρδειν, ὅττι κε κεῖνος ἐποτρύνῃ καὶ ἀνώγῃ.“

ἡ μὲν ἄρ’ ὧς εἰποῦσα πάλιν κίε πότνια ”Ηρη,
ἕζετο δ’ εἰνὶ θρόνῳ· τὼ δ’ ἀίξαντε πετέσθην. 150
Ἴδην δ’ ἵκανον πολυπίδακα, μητέρα θηρῶν, “
εὗρον δ’ εὐρύοπα Κρονίδην ἀνὰ Γαργάρῳ ἄκρῳ
ἥμενον· ἀμφὶ δέ μιν· θυόεν νέφος ἐστεφάνωτο.
τὼ δὲ πάροιθ’ ἐλθόντε Διὸς νεφεληγερέταο
στήτην· οὐδέ σφωε ἰδὼν ἐχολώσατο θυμῷ, 155
ὅττι οἰ ὦκ’ ἐπέεσσι φίλης ἀλόχοιο πυθέσθην.

Ἶριν δὲ προτέρην ἔπεα πτερόεντα προσηύδα ·
,,βάσκ’ ἴθι, Ἷρι ταχεῖα, Ποσειδάωνι ἄνακτι
πάντα τάδ’ ἀγγεῖλαι, μηδὲ ψευδάγγελος εἶναι.

 

παυσάμενόν μιν ἄνωχθι μάχης ἠδὲ πτολέμοιο 160 , ,

ἔρχεσθαι μετὰ φῦλα θεῶν ’ἢ εἰς ἅλα δῖαν.
εἰ δέ μοι οὐκ ἐπέεσσ’ ἐπιπείσεται, ἀλλ’ ἀλογήσει,
φραζέσθω δὴ ἔπειτα κατὰ φρένα καὶ κατὰ θυμόν,
μή μ’ οὐδὲ κρατερός περ ἐὼν ἐπιόντα ταλάσσῃ
μεῖναι, ἐπεί εὔ φημι βίῃ πολὺ φέρτερος εἶναι 165
καὶ γενεῇ πρότερος, τοῦ δ’ οὐκ ὄθεται φίλον ἦτορ
ἶσον ἐμοὶ φάσθαι, τόν τε στυγέουσι καὶ ἄλλοι.“

ὧς ἔφατ’, οὐδ’ ἀπίθησε ποδήνεμος ὠκέα Ἶρις,
βῆ δὲ κατ’ Ἰδαίων ὀρέων εἰς Ἴλιον ἱρήν. ,
ὡς δ’ ὅτ’ ἂν ἐκ νεφέων πτῆται νιφὰς ἠὲ χάλαζα 1ῖο

