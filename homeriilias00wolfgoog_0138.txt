126 nfflmoz: Σ.

τοῖς ἄλλοις, οἳ δὴ πολέες δάμεν Ἕκτορι δίῳ,

ἀλλ’ ἧμαι παρὰ νηυσὶν ἐτώσιον ἄχθος ἀρούρης,

τοῖος ἐών, οἶος οὔ τις Ἀχαιῶν χαλκοχιτώνων, 105
έν πολέμῳ, ἀγορῇ δέ τ’ ἀμείνονές εἰσι καὶ ἄλλοι.

ὡς ἔρις ἔκ τε θεῶν ἔκ τ’ ἀνθρώπων ἀπόλοιτο,

καὶ χόλος, ὅς τ’ ἐφέηκε πολύφρονά περ χαλεπῆναι,
ὅς τε πολὺ γλυκίων μέλιτος καταλειβομένοιο

ἀνδρῶν ἐν στήθεσσιν ἀέξεται ἠύτε καπνός · uo ἵ

ὡς ἐμὲ νῦν ἐχόλωσεν ἅναξ ἀνδρῶν Ἀγαμέμνων.
ἀλλὰ τὰ μὲν προτετύχθαι ἐάσομεν ἀχνύμενοί περ,
θυμὸν ένὶ στήθεσσι φίλον δαμάσαντες ἀνάγκη ·
νῦν δ’ εἶμ’, ὄφρα φίλης κεφαλῆς ὀλετῆρα κιχείω

 

Ἕκτορα· κῆρα δ’ ἐγὼ τότε δέξομαι, ὁππότε κεν δὴ 11⁶ ’

Ζεὺς ἐθέλῃ τελέσαι ἠδ’ ἀθάνατοι θεοὶ ἄλλοι.

οὐδὲ γὰρ οὐδὲ βίη (Ηρακλῆος φύγε κῆρα,

ὅς περ φίλτατος ἔσκε Διὶ Κρονίωνι ἄνακτι,

ἀλλά ἕ μοῖρ’ ἐδάμασσε καὶ ἀργαλέος χόλος Ἥρης·

· ὧς καὶ ἐγών, εί δή μοι ὁμοίη μοῖρα τέτυκται, 120

κείσομ’, ἐπεί κε θάνω· νῦν δὲ κλέος ἐσθλὸν ἀροίμην

καί τινα Τρωιάδων καὶ Δαρδανίδων βαθυκόλπων

ἀμφοτέρῃσιν χερσὶ παρειάων ἁπαλάων

δάκρυ’ ὀμορξαμένην ἁδινὸν στοναχῆσαι ἐφείην·

γνοῖεν δ’, ὡς δὴ δηρὸν ἐγὼ πολέμοιο πέπαυμαι. 125

μηδέ μ’ ἔρυκε μάχης φιλέουσά περ· οὐδέ με πείσεις.“
τὸν δ’ ἠμείβετ’ ἔπειτα θεά, Θέτις ἀργυρόπεζα·

,,ναὶ δὴ ταῦτά γε, τέκνον, ἐτήτυμα· οὗ κακόν ἐστιν

τειρομένοις ἑτάροισιν ἀμυνέμεν αἰπὺν ὄλεθρον·

ἀλλά τοι ἔντεα καλὰ μετὰ Τρώεσσιν ἔχονται, 130

χάλκεα μαρμαίροντα· τὰ μὲν κορυθαίολος Ἕκτωρ ‘ '- .

αὐτὸς ἔχων ὤμοισιν ἀγάλλεται· οὐδέ ἕ φημι
δηρὸν ἐπαγλαϊεῖσθαι, ἐπεὶ φόνος ἐγγύθεν αὐτῷ.

