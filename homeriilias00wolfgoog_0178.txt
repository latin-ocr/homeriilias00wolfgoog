166 ΙΛΙΑΔΟΣ Τ.

ἣ κόρυθ’ ἠὲ σάκος, τό οἰ ἤρκεσε λυγρὸν ὄλεθρον,
τὸν δέ κε Πηλεΐδης σχεδὸν ἄορι θυμὸν ἀπηύρα, 290
εί μὴ ἄρ’ ὀξὺ νόησε Ποσειδάων ἐνοσίχθων.
αὐτίκα δ’ ἀθανάτοισι θεοῖς μετὰ μῦθον ἔειπεν·
„nb πόποι, ἦ μοι ἄχος μεγαλήτορος Αἰνείαο,
ὃς τάχα Πηλεΐωνι δαμεὶς Ἀιδόσδε κάτεισιν,
πευθόμενος μύθοισιν ’Λπόλλωνος ἑκάτοιο, ’295
νήπιος, οὐδέ τί οί χραισμήσει λυγρὸν ὄλεθρον.
ἀλλά τί ἦ νῦν οὗτος ἀναίτιος ἄλγεα πάσχει,
μὰψ ἕνεκ’ ἀλλοτρίων ἀχέων, κεχαρισμένα δ’ αίεὶ
δῶρα θεοῖσι δίδωσι, τοὶ οὐρανὸν εὐρὺν ἔχουσιν;
ἀλλ’ ἄγεθ’ ἡμεῖς πέρ μιν ὑπὲκ θανάτου ἀγάγωμεν, 300
μή πως καὶ Κρονίδης κεχολώσεται, αἴ κεν Ἀχιλλεὺς
τόνδε κατακτείνῃ· μόριμον δέ οἵ ἐστ’ ἀλέασθαι,
ὄφρα μὴ ἄσπερμος γενεὴ καὶ ἄφαντος ὄληται
Δαρδάνου, ὃν Κρονίδης περὶ πάντων φίλατο παίδων,
οἳ ἕθεν ἐξεγένοντο γυναικῶν τε θνητάων. 305
ἤδη γὰρ Πριάμου γενεὴν ἤχθηρε Κρονίων·
νῦν δὲ δὴ Αἰνείαο βίη Τρώεσσιν ἀνάξει
καὶ παίδων παῖδες, τοί κεν μετόπισθε γένωνται.“

τὸν δ’ ἠμείβετ’ ἔπειτα βοῶπις πότνια Ἥρη·
,,ἐννοσίγαι’, αὐτὸς σὺ μετὰ φρεσὶ σῇσι νόησον 310
Αἰνείαν, ἦ κέν μιν ἐρύσσεαι ἦ κεν ἐάσεις
[Πηλεΐδῃ Ἀχιλῆι δαμήμεναι ἐσθλὸν ἐόντα.]
ἦ τοι μὲν γάρ νῶι πολέας ὠμόσσαμεν ὅρκους
πᾶσι μετ’ ἀθανάτοισιν, ἐγὼ καὶ Παλλάς Ἀθήνη,
μή ποτ’ ἐπὶ Τρώεσσιν ἀλεξήσειν κακὸν ἦμαρ, 315
μηδ’ ὁπότ’ ἂν Τροίη μαλερῷ πυρὶ πᾶσα δάηται
δαιομένη, δαίωσι δ’ ἀρήιοι υἷες Ἀχαιῶν.“

αὐτὰρ ἐπεὶ τό γ’ ἄκουσε Ποσειδάων ἐνοσίχθων,
βῆ ρ’ ἴμεν ἄν τε μάχην καὶ ἀνὰ κλόνον ἐγχειάων,

 

