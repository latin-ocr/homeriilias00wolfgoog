 

140 ῑΔΙΑΔοΣ Σ.

ἄλλον τεθνηῶτα κατὰ μόθον ἕλκε ποδοῖιν·

εἷμα δ’ ἔχ’ ἀμφ’ ὤμοισι δαφοινεὸν αἵματι φωτῶν.

ὡμίλευν δ’ ὥς τε ζωοὶ βροτοὶ ἠδὲ μάχοντο, ’ . ἦ

νεκρούς τ’ ἀλλήλων ἔρυον κατατεθνηῶτας. 540 =
ἐν δ’ ἐτίθει νειὸν μαλακήν, πίειραν ἄρουραν,

εὐρεῖαν τρίπολον· πολλοὶ δ’ ἀροτῆρες ἐν αὐτῇ

ζεύγεα δινεύοντες ἐλάστρεον ἔνθα καὶ ἔνθα.

οἱ δ’ ὁπότε στρέψαντες ἱκοίατο τέλσον ἀρούρης,

τοῖσι δ’ ἔπειτ’ ἐν χερσὶ δέπας μελιηδέος οἴνου 545

δόσκεν ἀνὴρ ἐπιών· τοὶ δὲ στρέψασκον ἀν’ ὄγμους,

ἱέμενοι νειοῖο βαθείης τέλσον ἱκέσθαι.

ἡ δὲ μελαίνετ’ ὄπισθεν, ἀρηρομένῃ δὲ ἐῴκειν

χρυσείη περ ἐοῦσα· τὸ δὴ περὶ θαῦμα τέτυκτο. -
ἐν δ’ ἐτίθει τέμενος βαθυλήιον· ἔνθα δ’ ἔριθοι 550

ἤμων ὀξείας δρεπάνας ἐν χερσὶν ἔχοντες.

δράγματα δ’ ἄλλα μετ’ ὄγμον ἐπήτριμα πῖπτον ἔραζε,

ἄλλα δ’ ἀμαλλοδετῆρες ἐν ἐλλεδανοῖσι δέοντο. .

τρεῖς δ’ ἄρ’ ἀμαλλοδετῆρες ἐφέστασαν· αὐτὰρ ὄπισθεν

παῖδες δραγμεύοντες, ἐν ἀγκαλίδεσσι φέροντες, 555

ἀσπερχὲς πάρεχον. βασιλεὺς δ’ ἐν τοῖσι σιωπῇ

σκῆπτρον ἔχων ἑστήκει ἐπ’ ὄγμου γηθόσυνος κῆρ.

κήρυκες δ’ ἀπάνευθεν ὑπὸ δρυῒ δαῖτα πένοντο,

βοῦν δ’ ἱερεύσαντες μέγαν ἄμφεπον· αἱ δὲ γυναῖκες,

δεῖπνον ἐρίθοισιν λεύκ’ ἄλφιτα πολλὰ πάλυνον. 560 ,
ἐν δ’ ἐτίθει σταφυλῇσι μέγα βρίθουσαν ἀλωὴν

καλὴν χρυσείην· μέλανες δ’ ἀνὰ βότρυες ἦσαν,

ἑστήκει δὲ κάμαξι διαμπερὲς ἀργυρέῃσιν.

ἀμφὶ δὲ κυανέην κάπετον, περὶ δ’ ἕρκος ἔλασσεν

κασσιτέρου· μία δ’ οἴη ἀταρπιτὸς, ἦεν ἐπ’ αὐτήν, 565

τῇ νίσσοντο φορῆες, ὅτε τρυγόῳεν ἀλωήν.

παρθενικαὶ δὲ καὶ ἠίθεοι ἀταλὰ φρονέοντες

 

