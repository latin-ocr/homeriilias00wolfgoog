ΙΑῐΑΔοΣ xm. 27

S κυρτὰ φαληριόωντα, πρὸ μέν τ’ ἄλλ’, αὐτὰρ ἐπ’ἄλλα*’
ὧς Τρῶες πρὸ μὲν ἄλλοι ἀρηρότες, αὐτὰρ ἐπ’ ἄλλοι, 800
χαλκῷ μαρμαίροντες ἅμ’ ἡγεμόνεσσιν ἕποντο.
Ἕκτωρ δ’ ἡγεῖτο βροτολοιγῷ ἶσος Ἀρηι,

Πριαμίδης· πρόσθεν δ’ ἔχεν ἀσπίδα πάντοσ’ ἐίσην,
ῥινοῖσιν πυκινήν, πολλὸς δ’ ἐπελήλατο χαλκός·
ᾷμφὶ δέ οἰ κροτάφοισι φαεινὴ σείετο πήληξ. 805
πάντῃ δ’ ἀμφὶ φάλαγγας ἐπειρᾶτο προποδίζων,
εἴ πώς οί εἴξειαν ὑπασπίδια προβιβάντι·
ἀλλ’ οὐ σύγχει θυμὸν ἐνὶ στήθεσσιν Ἀχαιῶν.,
Αἴας δὲ πρῶτος προκαλέσσατο, μακρὰ βιβάσθων·

, ,,δαιμόνιε, σχεδὸν ἐλθέ· τί ἦ δειδίσσεαι αὔτως 810
Ἀργείους, οὔ τοί τι μάχης ἀδαήμονές εἰμεν,
ἀλλὰ Διὸς μάστιγι κακῇ ἐδάμημεν Ἀχαιοί.

, ἦ θήν πού τοι θυμὸς ἐέλπεται ἐξαλαπάξειν
νῆας· ἄφαρ δέ τε χεῖρες ἀμύνειν εἰσὶ καὶ ἡμῖν.
ἦ κε πολὺ φθαίη ἐὺ ναιομένη πόλις ὑμὴ 815
χερσὶν ὑφ’ ἡμετέρῃσιν ἁλοῦσά τε περθομένη τε.
σοὶ δ’ αὐτῷ φημὶ σχεδὸν ἔμμεναι, ὁππότε φεύγων
ἀρήσῃ Διὶ πατρὶ καὶ ἄλλοις ἀθανάτοισιν
θάσσονας ἰρήκων ἔμεναι καλλίτριχας ἵππους,
οἳ σε πόλινδ’ οἴσουσι κονίοντες πεδίοιο.“ 820

ὧς ἄρα oc εἰπόντι ἐπέπτατο δεξιὸς ὅρνις,

αἰετὸς ὑψιπέτης· ἐπὶ δ’ ἴαχε λαὸς Ἀχαιῶν
θάρσυνος οἰωνῷ. ὁ δ’ ἀμείβετο φαίδιμος Ἕκτωρ·
,,Αἶαν ἁμαρτοεπές, βουγάιε, ποῖον ἔειπες.

· εἰ γὰρ ἐγὼν οὕτω γε Διὸς πάις αἰγιόχοιο 825
εἰην ἤματα πάντα, τέκοι δέ με πότνια ἽΙρη,
τιοίμην δ’, ὡς τίετ’ Ἀθηναίη καὶ Ἀπόλλων,
ὡς νῦν ἡμέρη ἥδε κακὸν φέρει Ἀργείοισιν
πᾶσι μάλ’· ἐν δὲ σὺ τοῖσι πεφήσεαι, αἰ κε ταλάσσῃς

