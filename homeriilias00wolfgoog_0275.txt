ΙΛῙΑΔΟΣ ΧΧΝ 263

ἄρρητον δὲ τοκεῦσι γόον καὶ πένθος ἔθηκας,
’Ἕκτορ’ ἐμοὶ δὲ μάλιστα λελείψεται ἄλγεα λυγρά·
οῦ γάρ μοι θνήσκων λεχέων ἐκ χεῖρας ὄρεξας,
οὐδέ τί μοι εἶπες πυκινὸν ἔπος, οὗ τέ κεν αἰεὶ
μεμνῄμην νύκτας τε καὶ ἤματα δάκρυ χέουσα.“ 745

ὥς ἔφατο κλαίουσ’, ἐπὶ δὲ στενάχοντο γυναῖκες.
τῇσιν δ’ αὖθ’ Ἑκάβη ἁδινοῦ ἐξῆρχε γόοιο·
,ξΈκτορ, ἐμῷ θυμῷ πάντων πολὺ φίλτατε παίδων,
ἦ μέν μοι ζωός περ ἐὼν φίλος ἦσθα θεοῖσιν·
οί δ’ ἄρα σεῦ κήδοντο καὶ ἐν θανάτοιό περ αἴσῃ. 750 .
ἄλλους μὲν γὰρ παῖδας ἐμοὺς πόδας ὠκὺς Ἀχιλλεὺς
πέρνασχ’, ὅν τιν’ ἕλεσκε, πέρην ἀλὸς ἀτρυγέτοιο,
ἐς Σάμον ἔς τ’ Ἴμβρον καὶ Λῆμνον ἀμιχθαλόεσσαν·
σεῦ δ’ ἐπεὶ ἐξέλετο ψυχὴν ταναήκεϊ χαλκῷ,
πολλοὶ ῥυστάζεσκεν ἑοῦ περὶ σῆμ’ ἑτάροιο 756
Πατρόκλου, τὸν ἔπεφνες· ἀνέστησεν δέ μιν οὐδ’ ὧς·
νῦν δέ μοι ἑρσήεις καὶ πρόσφατος ἐν μεγάροισιν
κεῖσαι, τῷ ἴκελος, ὅν τ’ ἀργυρότοξος Ἀπόλλων
οἶς ἀγανοῖς βελέεσσιν ἐποιχόμενος κατέπεφνεν.“

ὧς ἔφατο κλαίουσα, γόον δ’ ἀλίαστον ὄρινεν. 760
τῇσι δ’ ἔπειθ’ Ἑλένη τριτάτη ἐξῆρχε γόοιο·
,ξἘκτορ, ἐμῷ θυμῷ δαέρων πολὺ φίλτατε πάντων, ‹-
ἦ μέν μοι πόσις ἐστὶν Ἀλέξανδρος θεοειδής,
ὅς μ’ ἄγαγε ·Τροίηνδ’· ὡς πρὶν ὤφελλον ὀλέσθαι -
ἤδη γὰρ νῦν μοι τόδ’ ἐεικοστὸν ἔτος ἐστίν, '165
ἐξ οὗ κεῖθεν ἔβην καὶ ἐμῆς ἀπελήλυθα πάτρης·
ἀλλ’ οὔ πω σεῦ ἄκουσα κακὸν ἔπος οὐδ’ ἀσύφηλον·
ἀλλ’ εἴ τίς με καὶ ἄλλος ἐνὶ μεγάροισιν ἐνίπτοι
δαέρων ’ἢ γαλόων ἢ εἰνατέρων ἐυπέπλων,
’ἢ ἑκυρή - ἑκυρὸς δὲ πατὴρ ὣς ἤπιος αἰεί -, 770
ἀλλά σὺ τόν γ’ ἐπέεσσι παραιφάμενος κατέρυκες
σῇ τ’ ἀγανοφροσύνῃ καὶ σοῖς ἀγανοῖς ἐπέεσσιν.

