γ - . ἡ

ΙΛΙΑΛοΣ xv1. 85

τοῖο μὲν Αὐτομέδων δουρικλυτὸς εὕρετο τέκμωρ·
σπασσάμενος τανύηκες ἄορ παχέος παρὰ μηροῦ,
ἀίξας ἀπέκοψε παρήορον οὐδὲ μάτησεν,
τὼ δ’ ἰθυνθήτην, ἐν δὲ ῥυτῆρσι τάνυσθεν· 4⁷6
τὼ δ’ αὖτις συνίτην ἔριδος πέρι θυμοβόροιο.

ἔνθ’ αὖ Σαρπηδὼν μὲν ἀπήμβροτε δουρὶ φαεινῷ ,
Πατρόκλου δ’ ὑπὲρ ὦμον ἀριστερὸν ἤλυθ’ ἀκωκὴ
ἔγχεος, οὐδ’ ἔβαλ’ αὐτόν· ὁ δ’ ὕστερος ὤρνυτο χαλκῷ
Πάτροκλος· τοῦ δ’ οὐχ ἅλιον βέλος ἔκφυγε χειρός, 480
ἀλλ’ ἔβαλ’, ἔνθ’ ἄρα τε φρένες ἔρχαται ἀμφ’ ἁδινὸν κῆρ.

ζ· - ἤριπε δ’, ὡς ὅτε τις δρῦς ἤριπεν ἣ ἀχερωὶς

ἠὲ πίτυς βλωθρή, τήν τ’ οὔρεσι τέκτονες ἄνδρες
ἐξέταμον πελέκεσσι νεήκεσι νήιον εἶναι·
ὧς ὁ πρόσθ’ ἵππων καὶ δίφρου κεῖτο τανυσθείς, 486
βεβρυχὼς κόνιος δεδραγμένος αἱματοέσσης.
ήύτε ταῦρον ἔπεφνε λέων ἀγέληφι μετελθών,
αὔθωνα μεγάθυμον, ἐν εἰλιπόδεσσι βόεσσιν,
ὤλετό τε ’στενάχων ὑπὸ γαμφηλῇσι λέοντος,
ὦς ὑπὸ ,Πατρόκλῳ Λυκίων ἀγὸς ἀσπιστάων 490
κτεινόμενος μενέαινε, φίλον, δ’ ὀνόμηνεν ἑταῖρον·
„ssavus πέπον, πολεμιστὰ μετ’ ἀνδράσι, νῦν σε μάλα χρὴ
αἰχμητήν τ’ ἔμεναι καὶ θαρσαλέον πολεμιστήν·
νῦν τοι ἐελδέσθω πόλεμος κακός, εἰ θὀός ἐσσι.
πρῶτα μὲν ὄτρυνον Λυκίων ἡγήτορας ἄνδρας, 496
πάντῃ ἐποιχόμενος, Σαρπηδόνος ἀμφιμάχεσθαι·
αὐτὰρ ἔπειτα καὶ αὐτὸς ἐμεῦ περιμάρναο χαλκῷ.
σοὶ γὰρ ἐγὼ καὶ ἔπειτα κατηφείη καὶ ὄνειδος
ἔσσομαι ἤματα πάντα διαμπερές, εἴ κε’ μ’ ’Λχαιοὶ
τεύχεα συλήσωσι νεῶν ἐν ἀγῶνι πεσόντα. 500
ἀλλ’ ἔχεο κρατερῶς, ὄτρυνε δὲ λαὸν ἅπαντα.“

ὧς ἄρα μιν εἰπόντα τέλος θανάτοιο κάλυψεν

