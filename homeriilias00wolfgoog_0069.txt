1A1AA02 xv. 57

ἐς μέσσον κατέβαλλε, γεφύρωσεν δὲ κέλευθον

μακρὴν ἠδ’ εὐρεῖαν, ὅσον τ’ ἐπὶ δουρὸς ἐρωὴ
γίγνεται, ὁππότ’ ἀνὴρ σθένεος πειρώμενος ᾖσιν.

τῇ ῥ’ οἵ γε προχέοντο φαλαγγηδόν, πρὸ δ’ Ἀπόλλων 360
αἰγίδ’ ἔχων ἐρίτιμον· ἔρειπε δὲ τεῖχος Ἀχαιῶν

’ῥεῖα μάλ’, ὡς ὅτε τις ψάμαθον πάις ἄγχι θαλάσσης,
ὅς τ’ ἐπεὶ οὖν ποιήσῃ ἀθύρματα νηπιέῃσιν,

ἄψ αὖτις συνέχευε ποσὶν καὶ χερσὶν ἀθύρων. l w,

ὧς ῥα σύ, ἤῖε Φοῖβε, πολὺν κάματον καὶ ὀιζὺνᾎιι. e365ss5slf‘.

σύγχεας Ἀργείων, αὐτοῖσι δὲ φύζαν ἐνῶρσας.

ὧς οἰ μεν παρα νηυσὶν ἐρητύοντο μένοντες,
ἀλλήλοισί τε κεκλόμενοι καὶ πᾶσι θεοῖσιν
- χεῖρας ἀνίσχοντες μεγάλ’ εὐχετόωντο ἕκαστος·
Νέστωρ αὖτε μάλιστα Γερήνιος, οὖρος Ἀχαιῶν, 370
εὔχετο, χεῖρ’ ὀρέγων εἰς οὐρανὸν ἀστερόεντα·
,,Ζεῦ πάτερ, εἰ ποτέ τίς τοι ἐν ’Ἀργεῖ’ περ πολυπύρῳ
ἢ βοὸς ἢ ὄιος κατὰ πίονα μηρία καίων
εὔχετο νοστῆσαι, σὺ δ’ ὑπέσχεο καὶ κατένευσας,
τῶν μνῆσαι καὶ ἄμυνον, Ὀλύμπιε, νηλεὲς ἦμαρ, 375
μηδ’ οὕτω Τρώεσσιν ἔα δάμνασθαι Ἀχαιούς.“

ὧς ἔφατ’ εὐχόμενος, μέγα δ’ ἔκτυπε μητίετα Ζεύς,
ἀράων ἀίων Νηληιάδαο γέροντος.
Τρῶες δ’ ὡς ἐπύθοντο Διὸς κτύπον αἰγιόχοιο,

· μᾶλλον ἐπ’ Ἀργειόισι θόρον, μνήσαντο δὲ χάρμης. 380

οἰ δ’, ὥς τε μέγα κῦμα θαλάσσης εὐρυπόροιο

’ νηὸς ὑπὲρ τοίχων καταβήσεται, ὁππότ’ ἐπείγῃ

ἲς ἀνέμου· ἡ γάρ τε μάλιστά γε κύματ’ ὀφέλλει·

,ὧς Τρῶες μεγάλῃ ἰαχῇ κατὰ τεῖχος ἔβαινον, .
,ἵππους δ’ εἰσελάσαντες ἐπὶ πρύμνῃσι μάχοντο 385
ἔγχεσιν ἀμφιγύοις αὐτοσχεδόν, οἰ μὲν ἀφ’ ἵππων, ·
οἰ δ’ ἀπὸνηῶν ’ὕψι μελαινάων ἐπιβάντες

