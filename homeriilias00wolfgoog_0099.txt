ῑΔΙΑΛοΣ va 87

αὐτὰρ ἔπειτα μετὰ Τρῶας κίε μακρὰ βιβάσθων,
Πουλυδάμαντ’ ἔπι Πανθοΐδην καὶ Ἀγήνορα δῖον, 535
βῆ δὲ μετ’ Αἰνείαν τε καὶ Ἕκτορα χαλκοκορυστήν.
ἀγχοῦ δ’ ἱστάμενος ἔπεα πτερόεντα προσηύδα·
,ζἘκτορ, νῦν δὴ πάγχυ λελασμένος εἲς ἐπικούρων,
οἳ σέθεν εἵνεκα τῆλε φίλων καὶ πατρίδος αἴης
θυμὸν ἀποφθινύθουσι, σὺ δ’ οὐκ ἐθέλεις ἐπαμύνειν.
κεῖται Σαρπηδὼν Λυκίων ἀγὸς ἀσπιστάων, 541
ὃς Λυκίην εἴρυτο δίκῃσί τε καὶ σθένει· ᾧ·
τὸν δ’ ὑπὸ Πατρόκλῳ δάμασ’ ἔγχει· χάλκεος ”Αρης.
ἀλλά, φίλοι, πάρστητε, νεμεσσήθητε δὲ θυμῷ,
μὴ ἀπὸ τεύχε’ ἕλωνται, ἀεικίσσωσι δὲ νεκρὸν 545
Μυρμιδόνες, Δαναῶν κεχολωμένοι, ὅσσοι ὄλοντο,
τοὺς ἐπὶ νηυσὶ θοῇσιν ἐπέφνομεν ἐγχείῃσιν.“

ὧς ἔφατο, Τρῶας δὲ κατὰ κρῆθεν λάβε πένθος
ἄσχετον, οὐκ ἐπιεικτόν, ἐπεί σφισιν ἕρμα πόληος
ἔσκε, καὶ ἀλλοδαπός περ ἐών· πολέες γὰρ ἅμ’ αὐτῷ 550
λαοὶ ἕποντ’, έν δ’ αὐτὸς ἀριστεύεσκε μάχεσθαι.
βὰν δ’ ὐθὺς Δαναῶν λελιημένοι· ἦρχε δ’ ἄρα σφιν
Ἕκτωρ χωόμενος Σαρπηδόνος. αὐτὰρ Ἀχαιοὺς
ὦρσε Μενοιτιάδεω Πατροκλῆος λάσιον κῆρ·
Αἴαντε πρώτω προσέφη, μεμαῶτε καὶ αὐτώ· 555
,,Λίἀντε, νῦν σφῶιν ἀμύνεσθαι φίλον ἔστω,
οἷοί περ πάρος ἦτε μετ’ ἀνδράσιν, ἢ καὶ ἀρείους.
κεῖται ἀνήρ, ὃς πρῶτος ἐσήλατο τεῖχος Ἀχαιῶν,
Σαρπηδών· ἀλλ’ εἴ μιν ἀεικισσαίμεθ’ ἑλόντες,
, τεύχεά τ’ ὤμοιιν ἀφελοίμεθα, καί τιν’ ἑταίρων 560
αὐτοῦ ἀμυνομένων δαμασαίμεθα νηλέι χαλκῷ.“

ὧς ἔφαθ’, οἰ δὲ καὶ αὐτοὶ ἀλέξασθαι μενέαινον.
οἰ δ’ ἐπεὶ ἀμφοτέρωθεν ἐκαρτύναντο φάλαγγας,
Τρῶες καὶ Λύκιοι καὶ Μυρμιδόνες καὶ Ἀχαιοί,

