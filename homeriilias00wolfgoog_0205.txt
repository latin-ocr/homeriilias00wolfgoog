IAIAAoz: xxn. , 193

ΙΛΙΑΔΟΣ Χ.

 

Ἕκτορος ἀναίρεσις.

ὥς οἰ μὲν κατὰ ἄστυ, πεφυζότες ἠύτε νεβροί,
ἱδρῶ ἀπεψύχοντο πίον τ’ ἀκέοντό τε δίψαν
κεκλιμένοι καλῇσιν ἐπάλξεσιν· αὐτὰρ Ἀχαιοὶ
τείχεος ἆσσον ἴσαν σάκε’ ὤμοισι κλίναντες.
’Ἐκτορα δ’ αὐτοῦ μεῖναι ὀλοιὴ μοῖρα πέδησεν, 6
Ἰλίου προπάροιθε πυλάων τε Σκαιάων.
αὐτὰρ Πηλεΐωνα προσηύδα Φοῖβος Ἀπόλλων·
,,τίπτε με, Πηλέος υἰέ, ποσὶν ταχέεσσι διώκεις,
αὐτὸς θνητὸς ἐὼν θεὸν ἄμβροτονς οὐδέ νύ πώ ιιε
ἔγνως, ὡς θεός εἰμι, σὺ δ’ ἀσπερχὲς μενεαίνεις. 10
ἦ νύ τοι οὔ τι μέλει Τρώων πόνος, οὓς ἐφόβησας,
οἳ δή τοι εἰς ἄστυ ἄλεν, σὺ δὲ δεῦρο λιάσθης.
οὔ μέν με κτενέεις, ἐπεὶ οὔ τοι μόρσιμός εἰμι.“

’ τὸν δὲ μέγ’ ὀχθήσας προσέφη πόδας ὠκὺς Ἀχιλλεύς·
»ἔβλαψάς μ’, ἑκάεργε, θεῶν ὀλοώτατε πάντων, 15
ἐνθάδε νῦν τρέψας ἀπὸ τείχεος· ἦ κ’ ἔτι πολλοὶ
γαῖαν ὀδὰξ εἷλον πρὶν Ἴλιον εἰσαφικέσθαι.
νῦν δ’ ἐμὲ μὲν μέγα κῦδος ἀφείλεο, τοὺς δὲ σάωσας
ῥηιδίως, ἐπεὶ οὔ τι τίσιν γ’ ἔδεισας ὀπίσσω·

ἦ σ’ ἂν τισαίμην, εἴ μοι δύναμίς γε παρείη.“ · 20
ὥς εἰπὼν προτὶ ἄστυ μέγα φρονέων ἐβεβήκειν,
σευάμενος ὥς θ’ ἵππος ἀεθλοφόρος σὺν ὄχεσφιν,
ὃς ῥά τε ῥεῖα θέῃσι τιταινόμενος πεδίοιο·
ὥς Ἀχιλεὺς λαιψηρὰ πόδας καὶ γούνατ’ ἐνώμα.
τὸν δ’ ὀ γέρων Πρίαμος πρῶτος ἴδεν ὀφθαλμοῖσιν 25
παμφαίνονθ’ ὥς τ’ ἀστέρ’ ἐπεσσύμενον πεδίοιο ,
ὅς ῥά τ’ ὀπώρης εἶσιν, ἀρίζηλοι δέ οἷ αὐγαὶ
Eoum Inus. 11. 13

