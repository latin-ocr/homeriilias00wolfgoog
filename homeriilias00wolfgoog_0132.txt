120 ΙΛΙΑΔοΣ Ρ.

,,Ἀντίλοχ’, εἰ δ’ ἄγε δεῦρο, διοτρεφές, ὄφρα πύθηαι '

λυγρῆς ἀγγελίης, ἢ μὴ ὤφελλε γενέσθαι. 686.

ἤδη μέν σε καὶ αὐτὸν ὀίομαι εἰσορόωντα

γιγνώσκειν, ὅτι πῆμα θεὸς Δαναοῖσι κυλίνδει.

νίκη δὲ Τρώων· πέφαται δ’ ὤριστος Ἀχαιῶν

Πάτροκλος, μεγάλη δὲ ποθὴ Δαναοῖσι τέτυκται. 690

ἀλλὰ σύ γ’ αἶψ’ Ἀχιλῆι, θέων ἐπὶ νῆας Ἀχαιῶν,

εἰπεῖν, αἴ κε τάχιστα νέκυν ἐπὶ νῆα σαώσῃ

γυμνόν· ἀτάρ τά γε τεύχε’ ἔχει κορυθαίολος Ἕκτωρ.“
ὧς ἔφατ’, Ἀντίλοχος δὲ κατέστυγε μῦθον ἀκούσας.

δὴν δέ μιν ἀμφασίη ἐπέων λάβε, τὼ δέ οἰ ὄσσε 695

δακρυόφι πλῆσθεν, θαλερὴ δέ οἰ ἔσχετο φωνή.

ἀλλ’ οὐδ’ ὧς ΜενελάουΙ ἐφημοσύνης ἀμέλησεν,

βῆ δὲ θέειν, τὰ δὲ τεύχε’ ἀμύμονι δῶκεν ἑταίρῳ

Λαοδόκῳ, ὃς οἱ σχεδὸν ἔστρεφε μώνυχας ἵππους. -
τὸν μὲν δάκρυ χέοντα πόδες φέρον ἐκ πολέμοιο ’100

Πηλεΐδῃ Ἀχιλῆι κακὸν ἔπος ἀγγελέοντα·

οὔδ’ ἄρα σοί, Μενέλαε διοτρεφές, ἤθελε θυμὸς

τειρομένοις ἑτάροισιν ἀμυνέμεν, ἔνθεν ἀπῆλθεν

Ἀντίλοχος, μεγάλη δὲ ποθὴ Πυλίοισιν ἐτύχθη·

“ ἀλλ’ ὅ γε τοῖσιν μὲν Θρασυμήδεα δῖον ἀνῆκεν, ’106

αὐτὸς δ’ αὖτ’ ἐπὶ Πατρόκλῳ ἥρωι βεβήκειν,

στῆ δὲ παρ’ Αἰάντεσσι θέων, εἶθαρ δὲ προσηύδα·
,,κεῑνον μὲν δὴ νηυσὶν ἐπιπροέηκα θοῇσιν, -
ἐλθεῖν εἰς Ἀχιλῆα πόδας ταχύν· οὐδέ μιν οἴω.

νῦν ἰέναι, μάλα περ κεχολωμένον Ἕκτορι δίῳ· 710
οὐ γάρ πως ἂν γυμνὸς ἐὼν Τρώεσσι μάχοιτο.

ἡμεῖς δ’ αὐτοί περ ’φραζώμεθα μῆτιν ἀρίστην,

ἠμὲν ὅπως τὸν νεκρὸν ἐρύσσομεν, ἡδὲ καὶ αὐτοὶ
Τρώων ἐξ ἐνοπῆς θάνατον καὶ κῆρα φύγωμεν.“

τὸν δ’ ἠμείβετ’ ἔπειτα μέγας Τελαμώνιος Αἴας· 71⁶⁴

 

