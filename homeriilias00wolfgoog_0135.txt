„„ „r „.-.—-.„ ᾐᾞ —---r-——=-·-——-2

muoz xvm. 123

Μυρμιδόνων τὸν ἄριστον ἔτι ζώοντος ἐμεῖο 10
χερσὶν ὕπο Τρώων λείψειν φάος ἠελίοιο.
ἦ μάλα δὴ τέθνηκε Μενοιτίου ἄλκιμος υἱός,

, σχέτλιος· ἦ τ’ ἐκέλευον ἀπωσάμενον δήιον , πῦρ

ἂψ ἐπὶ νῆας ῐμεν, μηδ’ Ἕκτορι ἶφι μάχεσθαι.“
εἷος ὁ ταῦθ’ ὥρμαινε κατὰ φρένα καὶ κατὰ θυμόν,
τόφρα οἱ ἐγγύθεν ἦλθεν ἀγαυοῦ Νέστορος υίὸς 16
δάκρυα θερμὰ χέων, φάτο δ’ ἀγγελίην ἀλεγεινήν·
„65 μοι, Πηλέος υἱὲ δαΐφρονος, ἦ μάλα λυγρῆς
πεύσεαι ἀγγελίης, ἣ μὴ ὤφελλε γενέσθαι.
κεῖται Πάτροκλος, νέκυος δὲ δὴ ἀμφιμάχονται 20
γυμνοῦ· ἀτὰρ τά γε τεύχε’ ἔχει κορυθαίολος Ἕκτωρ.“
ὧς φάτο, τὸν δ’ ἄχεος νεφέλη ἐκάλυψε μέλαινα.
ἀμφοτέρῃσι δὲ χερσὶν ἑλὼν κόνιν αίθαλόεσσαν
χεύατο κάκ κεφαλῆς, χαρίεν δ’ ᾔσχυνε πρόσωπον·
νεκταρέῳ δὲ χιτῶνι μέλαιν’ ἀμφίζανε τέφρη. 25
αὐτὸς δ’ έν κονίῃσι μέγας μεγαλωστὶ τανυσθεὶς
κεῖτο, φίλῃσι δὲ χερσὶ κόμην ᾔσχυνε δαΐζων.
δμωαὶ δ’, ἃς Ἀχιλεὺς ληίσσατο Πάτροκλός τε,

ἦ θυμὸν ἀκηχέμεναι μεγάλ’ ἴαχον, ἐκ δὲ θύραζε

; ἔδραμον ἀμφ’ Ἀχιλῆα δαΐφρονα, χερσὶ δὲ πᾶσαι 30
⁴ στήθεα πεπλήγοντο, λύθεν δ’ ὑπὸ γυῖα ἑκάστης.

· Ἀντίλοχος δ’ ἑτέρωθεν ὀδύρετο δάκρυα λείβων,

· χεῖρας ἔχων Ἀχιλῆος· ὁ δ’ ἔστενε κυδάλιμον κῆρ·

δείδιε γάρ, μὴ λαιμὸν ἀπαμήσειε σιδήρῳ.

σμερδαλέον δ’ ᾤμωξεν· ἄκουσε δὲ πότνια μήτηρ 3ο
ἡμένη ἐν βένθεσσιν ἁλὸς παρὰ πατρὶ γέροντι
κώκυσέν τ’ ἄρ’ ἔπειτα· θεαὶ δέ μιν ἀμφαγέροντο,
πᾶσαι, ὅσαι κατὰ βένθος ἁλὸς Νηρηίδες ἦσαν.

[ἔνθ’ ἄρ’ ἔην Γλαύκη τε Θάλειά τε Κυμοδόκη τε,

μ Νησαίη Σπειώ τε Θόη θ’ Ἀλίη τε βοῶπις, 40

