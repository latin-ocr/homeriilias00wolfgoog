ΙΛΙΑΔΟΣ xm. 155

πόντον ἐπ’ ἰχθυόεντα φίλων ἀπάνευθε φέρουσιν·

ὥς ἀπ’ Ἀχιλλῆος σάκεος σέλας αἰθέρ’ ’ἵκανεν

καλοῦ δαιδαλέου. περὶ δὲ τρυφάλειαν ἀείρας ⁸80
κρατὶ θέτο βριαρήν· ἡ δ’ ἀστὴρ ὣς ἀπέλαμπεν
ἵππουρις τρυφάλεια, περισσείοντο δ’ ἔθειραι

χρύσεαι, ἃς ”Ηφαιστος ἵει λόφον ἀμφὶ θαμειάς.
πειρήθη δ’ ἕο αὐτοῦ έν ἔντεσι δῖος Ἀχιλλεύς,

εἰ οἷ ἐφαρμόσσειε καὶ ἐντρέχοι ἀγλαὰ γυῖα· 385
τῷ δ’ εὐτε πτερὰ γύγνετᾏ ἄειρε δὲ ποιμένα λαῶν.

, έκ δ’ ἄρα σύριγγος πατρώιον ἐσπάσατ’ ἔγχος

βριθὺ μέγα στιβαρόν· τὸ μὲν οὐ δύνατ’ ἄλλος Ἀχαιῶν
πάλλειν, ἀλλά μιν οἶος ἐπίστατο πῆλαι Ἀχιλλεύς,
Πηλιάδα μελίην, τὴν πατρὶ φίλῳ πόρε Χείρων ³90
Πηλίου ἐκ κορυφῆς, φόνον ἔμμεναι ἡρώεσσιν.
ἵππους δ’ Αὐτομέδων τε καὶ Ἄλκιμος ἀμφιέποντες
ζεύγνυον· ἀμφὶ δὲ καλὰ λέπαδν’ ἕσαν, ἐν δὲ χαλινοὺς
γαμφηλῇς ἔβαλον, κατὰ δ’ ἡνία τεῖναν ὀπίσσω
κολλητὸν ποτὶ δίφρον. ὁ δὲ μάστιγα φαεινὴν 395
χειρὶ λαβὼν ἀραρυῖαν ἐφ’ ἵπποιιν ἀνόρουσεν
Αὐτομέδων· ὄπιθεν δὲ κορυσσάμενος βῆ Ἀχιλλεὺς
τεύχεσι παμφαίνων ὥς τ’ ἠλέκτωρ Ὑπερίων.
σμερδαλέον δ’ ἵπποισιν ἐκέκλετο πατρὸς ἑοῖο·
,,Ξάνθε τε καὶ Βαλίε, τηλεκλυτὰ τέκνα Ποδάργης, 400
ἄλλως δὴ φράζεσθε σαωσέμεν ἡνιοχῆα
ἂψ Δαναῶν ἐς ὅμιλον, ἐπεί χ’ ἐῶμεν πολέμοιο,
μηδ’ ὡς Πάτροκλον λίπετ’ αὐτόθι τεθνηῶτα.“

τὸν δ’ ἄρ’ ὑπὸ ζυγόφι προσέφη πόδας αἰόλος ἵππος
Ξάνθος, ἄφαρ δ’ ἤμυσε καρήατι, πᾶσα δὲ χαίτη 405
ζεύγλης ἐξεριποῦσα παρὰ ζυγὸν οὖδας ἵκανεν·
αὐδήεντα δ’ ἔθηκε θεά, λευκώλενος ”Ηρη·
,,καὶ λίην σ’ ἔτι νῦν γε σαώσομεν, ὄβριμ’ Ἀχιλλεῦ·
Ι

