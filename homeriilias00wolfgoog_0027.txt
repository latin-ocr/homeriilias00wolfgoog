ΙΛΙΑΔοΣ xm. 15

ἔνθ’ Αἰσυήταο διοτρεφέος φίλον υἱόν,

ἥρω’ Ἀλκάθοον - γαμβρὸς δ’ ἦν Ἀγχίσαο,

πρεσβυτάτην δ’ ὤπυιε θυγατρῶν Ἱπποδάμειαν,

τὴν περὶ κῆρι φίλησε πατὴρ καὶ πότνια μήτηρ 430

ἐν μεγάρῳ· πᾶσαν γὰρ ὁμηλικίην ἐκέκαστο

κάλλει· καὶ ἔργοισιν ἰδὲ φρεσί· τούνεκα καί μιν

γῆμεν ἀνὴρ ὤριστος ἐνὶ Τροίῃ εὐρείῃ· -

τὸν τόθ’ ὑπ’ Ἰδομενῆι Ποσειδάων ἐδάμασσεν

θέλξας ὄσσε φαεινά, πέδησε δὲ φαίδιμα γυῖα· 435

οὔτε γὰρ ἐξοπίσω φυγέειν δύνατ’ οὔτ’ ἀλέασθαι,

ἀλλ’ ὥς τε στήλην ἢ δένδρεον ὑψιπέτηλον

ἀτρέμας ἑσταότα στῆθος μέσον οὔτασε δουρὶ

,ἥρως Ἰδομενεύς, ῥῆξεν δέ οἰ ἀμφὶ χιτῶνα

χάλκεον, ὅς οἱ πρόσθεν ἀπὸ χροὸς ἤρκει ὄλεθρον· 440

δὴ τότε γ’ αὖον ἅυσεν ἐρεικόμενος περὶ δουρί.

δούπησεν δὲ πεσών, δόρυ δ’ ἐν κραδίῃ ἐπεπήγειν,

ἥ ῥά οἱ ἀσπαίρουσα καὶ οὐρίαχον πελέμιζεν

ἔγχεος· ἔνθα δ’ ἔπειτ’ ἀφίει με’νος ὄβριμος ”Αρης.

Ἰδομενεὺς δ’ ἔκπαγλον ἐπεύξατο μακρὸν ἀύσας· 445

,,Δηίφοβ’, ἦ ἄρα δή τι ἐίσκομεν ἄξιον εἶναι

τρεῖς ἑνὸς ἀντὶ πεφάσθαι; ἐπεὶ σύ περ εὔχεαι οὕτως·

δαιμόνι’, ἀλλὰ καὶ αὐτὸς ἐναντίον ἵστασ’ ἐμεῖο,

ὄφρα ἴδῃ, οἷος Ζηνὸς γόνος ἐνθάδ’ ἱκάνω,

ὃς πρῶτον Μίνωα τέκε Κρήτῃ ἐπίουρον· 460

Μίνως δ’ αὐ τέκεθ’ υἱὸν ἀμύμονα Δευκαλίωνα,

Δευκαλίων δ’ ἐμὲ τίκτε πολέσσ’ ἄνδρεσσιν ἄνακτα

Κρήτῃ ἐν εὐρείῃ· νῦν δ’ ἐνθάδε νῆες ἔνεικαν

σοί τε κακὸν καὶ πατρὶ καὶ ἄλλοισι Τρώεσσιν.“ Α
ὧς φάτο, Δηίφοβος δὲ διάνδιχα μερμήριξεν, 455

ἤ τινά που Τρώων ἑταρίσσαιτο μεγαθύμων

ἂψ ἀναχωρήσας, ἦ πειρήσαιτο καὶ οἶος.

