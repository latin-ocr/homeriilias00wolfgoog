202 ΙΛΙΑΔοΣ X.

ἐν γαίῃ δ’ ἐπάγη· ἀνὰ δ’ ἥρπασε Παλλὰς Ἀθήνη,
ἂψ δ’ Ἀχιλῆι δίδου, λάθε δ’ ’Ἕκτορα ποιμένα λαῶν.
Ἕκτωρ δὲ προσέειπεν ἀμύμονα Πηλεΐωνα·
,,ήμβροτες, οὐδ’ ἄρα πώ τι, θεοῖς ἐπιείκελ’ Ἀχιλλεῦ,
ἐκ Διὸς ἠείδης τὸν ἐμὸν μόρον· ἦ τοι ἔφης γε· 280
ἀλλά τις ἀρτιεπὴς καὶ ἐπίκλοπος ἔπλεο μύθων,
ὄφρα σ’ ὑποδείσας μένεος ἀλκῆς τε λάθωμαι.
οὐ μέν μοι φεύγοντι μεταφρένῳ ἐν δόρυ πήξεις,
ἀλλ’ ἰθὺς μεμαῶτι διὰ στήθεσφιν ἔλασσον, ¹
εἴ τοι ἔδωκε θεός· νῦν αὖτ’ ἐμὸν ἔγχος ἄλευαι 285
χάλκεον· ὡς δή μιν σῷ ἐν χροῒ πᾶν κομίσαιο·
καί κεν ἐλαφρότερος πόλεμος Τρώεσσι γένοιτο ’
σεῖο καταφθιμένοιο· σὺ γάρ σφισι πῆμα μέγιστον. “
ἦ ῥα καὶ ἀμπεπαλων προΐει δολιχόσκιον ἔγχος,
καὶ βάλε Πηλεΐδαο μέσον σάκος οὐδ’ ἀφάμαρτεν· 290
τῆλε δ’ ἀπεπλάγχθη σάκεος· δόρυ. χώσατο δ’ Ἕκτωρ, ’
ὅττι ρά οἰ βέλος ώκὺ, ἐτώσιον ἔκφυγε χειρός,
στῆ δὲ κατηφήσας, οὐδ’ ἄλλ’ ἔχε μείλινον ἔγχος.
Δηίφοβον δ’ ἐκάλει λευκάσπιδα μακρὸν ἀύσας·
ᾔτεέ μιν δόρυ μακρόν· ὁ δ’ οὔ τί οί ἐγγύθεν ἦεν. 295
Ἕκτωρ δ’ ἔγνω ᾖσιν ἐνὶ φρεσὶ φώνησέν τε·
,,ὢ πόποι, ἦ μάλα δή με θεοὶ θανατόνδε κάλεσσαν·
Δηίφοβον γὰρ ἐγώ γ’ ἐφάμην ἥρωα παρεῖναι·
ἀλλ’ ὁ μὲν ἐν τείχει, ἐμὲ δ’ ἐξαπάτησεν Ἀθήνη. >
νῦν δὲ δὴ ἐγγύθι μοι θάνατος κακὸς οὐδέ τ’ ἄνευθεν,
οὐδ’ ἀλέη· ἦ γάρ ῥα πάλαι τό γε φίλτερον ἦεν 301
Ζηνί τε καὶ Διὸς υἷι ἕκηβόλω, οἳ με πάρος γε
πρόφρονες εἰρύατο· νῦν αὖτέ με’ μοῖρα κιχάνει.
μὴ μὰν ἀσπουδί γε καὶ ἀκλειῶς ἀπολοίμην,
ἀλλά μέγα ῥέξας τι καὶ ἐσσομένοισι πυθέσθαι.“ 305
ὦς ἄρα φωνήσας εἰρύσσατο φάσγανον ὀξύ, .

 

 

