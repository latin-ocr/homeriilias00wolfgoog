62 ummoz: ο.

ἢ δηθὰ στρεύγεσθαι ἐν αἰνῇ δηιοτῆτι

ὧδ’ αὔτως παρὰ νηυσὶν ὑπ’ ἀνδράσι χειροτέροισιν.“
ὧς εἰπὼν ὤτρυνε μένος καὶ θυμὸν ἑκάστου.

ἔνθ’ Ἕκτωρ μὲν ἕλε Σχεδίον Περιμήδεος υἱόν, 515

ἀρχὸν Φωκήων, Αἶας δ’ ἕλε Λαοδάμαντα

ἡγεμόνα πρυλέων, Ἀντήνορος ἀγλαὸν υἱόν·

Πουλυδάμας δ’ Ὦτον Κυλλήνιον ἐξενάριξεν,

Φυλεΐδεω ἕταρον, μεγαθύμων ἀρχὸν Ἐπειῶν.

τῷ δὲ Μέγης ἐπόρουσεν ἰδών· ὁ δ’ ὕπαιθα λιάσθη 520

Πουλυδάμας. καὶ τοῦ μὲν ἀπήμβροτεν· οὐ γὰρ Ἀπόλλων

εἴα Πανθόου υἱὸν ἐνὶ προμάχοισι δαμῆναι·

αὐτὰρ ὅ γε Κροίσμου στῆθος μέσον οὔτασε δουρί.

δούπησεν δὲ πεσών, ὁ δ’ ἀπ’ ὤμων τεύχε’ ἐσύλα.

τόφρα δὲ τω ἐπόρουσε Δόλοψ αἰχμῆς ἐὺ εἰδώς, 525

Λαμπετίδης, ὃν Λάμπος ἐγείνατο φέρτατος ἀνδρῶν,

Λαομεδοντιάδης, ἐὺ εἰδότα θούριδος ἀλκῆς·

ὃς τότε Φυλεΐδαο μέσον σάκος οὔτασε δουρὶ

ἐγγύθεν ὁρμηθείς· πυκινὸς δέ οἰ ἤρκεσε θώρηξ,

τόν ῤ’ ἐφόρει γυάλοισιν ἀρηρότα· τόν ποτε Φυλεὺς 530

ἤγαγεν ἐξ Ἐφύρης, ποταμοῦ ἄπο Σελλήεντος·

ξεῖνος γάρ οἱ ἔδωκεν ἄναξ ἀνδρῶν Ἐυφήτης

ἐς πόλεμον φορέειν δηίων ἀνδρῶν ἀλεωρήν·

ὅς ol καὶ τότε παιδὸς ἀπὸ χροὸς ἤρκεσ’ ὄλεθρον.

τοῦ δὲ Μέγης κόρυθος χαλκήρεος ίπποδασείης 535

κύμβαχον ἀκρότατον νύξ’ ἔγχει· ὀξυόεντι,

ῥῆξε δ’ ἀφ’ ἵππειον λόφον αὐτοῦ· πᾶς δὲ χαμᾶζε

κάππεσεν ἐν κονίῃσι, νέον φοίνικι φαεινός.

εἷος ὁ τῷ πολέμιζε μένων, ἔτι δ’ ἔλπετο νίκην,

τόφρα δέ οἰ Μενέλαος ἀρήιος ἦλθεν ἀμύντωρ, 540

στῆ δ’ εὐρὰξ σὺν δουρὶ λαθών, βάλε δ’ ὦμον ὄπισθεν·

αἰχμὴ δὲ στέρνοιο διέσσυτο μαιμώωσα,

