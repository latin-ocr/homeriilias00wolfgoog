90 ΙΛΙΑΔοΣ 11.

,,Μηριόνη, τί σὺ ταῦτα καὶ ἐσθλὸς ἐὼν ἀγορεύεις;

ὦ πέπον, οὔ τοι Τρῶες ὀνειδείοις ἐπέεσσιν

νεκροῦ χωρήσουσι· πάρος τινὰ γαῖα καθέξει.

έν γὰρ χερσὶ τέλος πολέμου, ἐπέων δ’ ἐνὶ βουλῇ· 630

τῷ οὔ τι χρὴ μῦθον ὀφέλλειν,· ἀλλὰ μάχεσθαι.“ ‚
ὥς εἰπὼν ὁ μὲν ἦρχ’, ὁ δ’ ἅμ’ ἕσπετο ἰσόθεος φώς.

τῶν δ’, ὥς τε δρυτόμων ἀνδρῶν ὀρυμαγδὸς ὀρώρῃ

οὔρεος ἐν βήσσῃς· ἕκαθεν δέ τε γίγνετ’ ἀκουή·

ὧς τῶν ὤρνυτο δοῦπος ἀπὸ χθονὸς ἐυρυοδείης, 6⁹35·

χαλκοῦ τε ῥινοῦ τε βοῶν τ’ ἐυποιητάων, ·

νυσσομένων ξίφεσίν τε καὶ ἔγχεσιν ἀμφιγύοισιν.

οὐδ’ ἂν ἔτι φράδμων περ ἀνὴρ Σαρπηδόνα δῖον

ἔγνω, ἐπεὶ βελέεσσι καὶ αἵματι καὶ κονίῃσιν

ἐκ κεφαλῆς εἴλυτο διαμπερὲς ἐς πόδας ἄκρους. 640

οἰ δ’ αἰεὶ περὶ νεκρὸν ὁμίλεον, ὡς ὅτε μυῖαι

σταθμῷ ἔνι βρομέωσι περιγλαγέας κατὰ πέλλας

ὥρῃ έν εἰαρινῇ, ὅτε τε γλάγος ἄγγεα δεύει·

ὧς ἄρα τοὶ περὶ νεκρὸν ὁμίλεον. οὐδέ ποτε Ζεὺς

τρέψεν ἀπὸ κρατερῆς ὑσμίνης ὄσσε φαεινώ, 645

ἀλλὰ κατ’ αὐτοὺς αἰὲν δρα, καὶ φράζετο θυμῷ

πολλὰ μάλ’ ἀμφὶ φόνῳ Πατρόκλου μερμηρίζων,

ἢ ἤδη καὶ κεῖνον ἐνὶ κρατερῇ ὑσμίνῃ

αὐτοῦ ἐπ’ ἀντιθέῳ Σαρπηδόνι φαίδιμος Ἕκτωρ

χαλκῷ δῃώσῃ ἀπό τ’ ὤμων τεύχε’ ἕληται, 650

ἦ ἔτι καὶ πλεόνεσσιν ὀφέλλειεν πόνον αἰπύν.

ὧδε δέ οἱ φρονέοντι δοάσσατο κέρδιον εἶναι,

ὄφρ’ ἠὺς θεράπων Πηληιάδεω Ἀχιλῆος

ἐξαῦτις Τρῶάς τε καὶ Ἕκτορα χαλκοκορυστὴν

ὤσαιτο προτὶ ἄστυ, πολέων δ’ ἀπὸ θυμὸν ἕλοιτο. 655

Ἕκτορι δὲ πρωτίστῳ ἀνάλκιδα θυμὸν ἐνῆκεν·

ἐς δίφρον δ’ ἀναβὰς φύγαδ’ ἔτραπε, κέκλετο δ’ ἄλλους

 

