1A1AA02 xvm. 131

τόφρα δὲ ῥηίτεροι πολεμίζειν ἦσαν Ἀχαιοί·
χαίρεσκον γὰρ ἐγώ γε θοῇς ἐπὶ νηυσὶν ἰαύων, .
ἐλπόμενος νῆας αἱρησέμεν ἀμφιελίσσας. 260
νῦν δ’ αἰνῶς δείδοικα ποδώκεα Πηλεΐωνα·

οἷος ἐκείνου θυμὸς ὑπέρβιος, οὑκ ἐθελήσει

μίμνειν ἐν πεδίῳ, ὅθι περ Τρῶες καὶ Ἀχαιοὶ

ἐν μέσῳ ἀμφότεροι μένος Ἀρηος δατέονται,

ἀλλὰ περὶ πτόλιός τε μαχήσεται ἠδὲ γυναικῶν. 265
ἀλλ’ ἴομεν προτὶ ἄστυ, πίθεσθέ μοι· ὧδε γὰρ ἔσται.
νῦν μὲν νὺξ ἀπέπαυσε ποδώκεα Πηλεΐωνα

ἀμβροσίη· εἰ δ’ ἄμμε κιχήσεται ἐνθάδ’ ἐόντας

αὔριον ὁρμηθεὶς σὺν τεύχεσιν, εὖ νύ τις αὐτὸν
γνώσεται· ἀσπασίως γὰρ ἀφίξεται Ἴλιον ἱρήν, 270
ὅς κε φύγῃ, πολλοὺς δὲ κύνες καὶ γῦπες ἔδονται
Τρώων· αἲ γὰρ δή μοι ἀπ’ οὔατος ὧδε γένοιτο.

εἰ δ’ ἄν ἐμοῖς ἐπέεσσι πιθώμεθα κηδόμενοί περ,
νύκτα μὲν εἰν ἀγορῇ σθένος ἕξομεν, ἄστυ δὲ πύργοι

ὑψηλαί τε πύλαι σανίδες τ’ ἐπὶ τῇς ἀραρυῖαι 275

μακραὶ ἐύξεστοι ἐζευγμέναι εἰρύσσονται·

πρῶι δ’ ὑπηοῖοι σὺν τεύχεσι θωρηχθέντες

στησόμεθ’ ἄμ πύργους. τῷ δ’ ἄλγιον, αἴ κ’ ἐθέλῃσιν

ἐλθὼν ἐκ νηῶν περὶ τείχεος ἄμμι μάχεσθαι·

ἂψ πάλιν εἷσ’ ἐπὶ νῆας, ἐπεί κ’ ἐριαύχενας ἵππους 280

παντοίου δρόμου ἄσῃ ὑπὸ πτόλιν ἠλασκάζων·

εἴσω δ’ οὔ μιν θυμὸς ἐφορμηθῆναι ἐάσει,

οὐδέ ποτ’ ἐκπέρσει· πρίν μιν κύνες ἀργοὶ ἔδονται.“
τὸν δ’. ἄρ’ ὑπόδρα ἰδὼν προσέφη κορυθαίολος ”Εκτωρ·

,,Πουλυδάμα, σὺ μὲν οὐκέτ’ ἐμοὶ φίλα ταῦτ’ ἀγορεύεις,

ὃς κέλεαι κατὰ ἄστυ ἀλήμεναι αὖτις ἰόντας. 286

ἦ οὔ πω κεκόρησθε ἐελμένοι ἔνδοθι πύργων; ⁸

πρὶν μὲν γὰρ· Πριάμοιο πόλιν μέροπες ἄνθρωποι

’ - . 8*

