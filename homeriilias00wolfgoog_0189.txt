ΙΛΙΑΔΟΣ m ’ 177

καί οἰ ἐπευχόμενος ἔπεα πτερόεντ’ ἀγόρευεν· 121

,,ένταυθοῖ νῦν κεῖσο μετ’ ἰχθύσιν, οἵ σ’ ὠτειλὴν

αἷμ’ ἀπολιχμήσονται ἀκηδέες· οὐδέ σε μήτηρ

ἐνθεμένη λεχέεσσι γοήσεται, ἀλλά Σκάμανδρος

οἴσει δινήεις εἴσω ἁλὸς εὐρέα κόλπον. 125

θρώσκων τις κατὰ κῦμα μέλαιναν φρῖχ’ ὑπαΐξει

ἰχθύς, ὅς κε φάγῃσι Λυκάονος ἀργέτα δημόν.

φθείρεσθ’, εἰς ὅ κεν ἄστυ κιχείομεν Ἰλίου ίρῆς,

ὑμεῖς μὲν φεύγοντες, ἐγὼ δ’ ὄπιθεν κεραΐζων.

οὐδ’ ὑμῖν ποταμός περ ἐύρροος ἀργυροδίνης 130

ἀρκέσει, ᾧ δὴ δηθά πολέας ἱερεύετε ταύρους,

ζωοὺς δ’ έν δίνῃσι καθίετε μώνυχας ἵππους.

ἀλλά καὶ ὧς ὀλέεσθε κακὸν μόρον, εἰς ὅ κε πάντες

τίσετε Πατρόκλοιο φόνον καὶ λοιγὸν Ἀχαιῶν,

οὓς ἐπὶ νηυσὶ θοῇσιν ἐπέφνετε νόσφιν ἐμεῖο.“ 135
ὧς ἄρ’ ἔφη, ποταμὸς δὲ χολώσατο κηρόθι μᾶλλον,

ὅρμηνεν δ’ ἀνὰ θυμόν, ὅπως παύσειε πόνοιο

δῖον Ἀχιλλῆα, Τρώεσσι δὲ λοιγὸν ἀλάλκοι.

τόφρα δὲ Πηλέος υίὸς ἔχων δολιχόσκιον ἔγχος

Ἀστεροπαίῳ ἐπᾶλτο κατακτάμεναι μενεαίνων, 140

υἰέι Πηλεγόνος· τὸν δ’ Ἀξιὸς εὐρυρέεθρος

γείνατο καὶ Περίβοια, Ἀκεσσαμενοῖο θυγατρῶν

πρεσβυτάτη · τῇ γάρ ῥα μίγη ποταμὸς βαθυδίνης.

τῷ ῤ’ Ἀχιλεὺς ἐπόρουσεν, ὁ δ’ ἀντίος ἐκ ποταμοῖο

ἔστη ἔχων δύο δοῦρε· μένος δέ oc έν φρεσὶ θῆκεν 145

Ξάνθος, ἐπεὶ κεχόλωτο δαϊκταμένων αἰζηῶν,

τοὺς Ἀχιλεὺς ἐδάιζε κατὰ ῥόον οὐδ’ ἐλέαιρεν.

οἰ δ’ ὅτε δὴ σχεδὸν ἦσαν ἐπ’ ἀλλήλοισιν ἰόντες,

τὸν πρότερος προσέειπε ποδάρκης δῖος Ἀχιλλεύς·

,,τίς, πόθεν εἰς ἀνδρῶν, ὅ μευ ἔτλης ἀντίος ἐλθεῖν; 150

δυστήνων δέ τε παῖδες ἐμῷ μένει ἀντιόωσιν.“
Bonum Inus. Π. 12

Ν

