82 1A1AA02 11.

πρηνέες ἐξ ὀχέων, δίφροι δ’ ἀνεκυμβαλίαζον.

ἀντικρὺς δ’ ἄρα τάφρον ὑπέρθορον ὠκέες ’ἵπποι 380

[ἄμβροτοι, οὓς Πηλῆι θεοὶ δόσαν ἀγλαὰ δῶρα,]

πρόσσω ἱέμενοι, ἐπὶ δ’ Ἕκτορι κέκλετο θυμός·

ἵετο γὰρ βαλέειν· τὸν δ’ ἔκφερον ὠκέες ἵπποι.

ὡς δ’ ὑπὸ λαίλαπι πᾶσα κελαινὴ βέβριθε χθὼν

ἤματ’ ὀπωρινῷ, ὅτε λαβρότατον χέει ὕδωρ 385

Ζεύς, ὅτε δή ῤ’ ἄνδρεσσι κοτεσσάμενος χαλεπήνῃ,

οἳ βίῃ εἰν ἀγορῇ σκολιὰς κρίνωσι θέμιστας,

ἐκ δὲ δίκην ἐλάσωσι, θεῶν ὄπιν οὐκ ἀλέγοντες·

τῶν δέ τε πάντες μὲν ποταμοὶ πλήθουσι ῥέοντες,

πολλὰς δὲ κλιτῦς τότ’ ἀποτμήγουσι χαράδραι, 390

ές δ’ ἅλα πορφυρέην μεγάλα στενάχουσι ῥέουσαι

ἐξ ὀρέων ἐπὶ κάρ, μινύθει δέ τε ἔργ’ ἀνθρώπων·

ὧς ἵπποι Τρςόαι μεγάλα στενάχοντο θέουσαι.
Πάτροκλος δ’ ἐπεὶ οὖν πρώτας ἐπέκερσε φάλαγγας,

ἂψ ἐπὶ νῆας ἔεργε παλιμπετές, οὐδὲ πόληος 395

εἴα ἱεμένους ἐπιβαινέμεν, ἀλλὰ μεσηγὺς

[νηῶν καὶ ,ποταμοῦ καὶ τείχεος ὑψηλοῖο]

κτεῖνε μεταΐσσων, πολέων δ’ ἀπετίνυτο ποινήν.

ἔνθ’ ἦ τοι Πρόνοον πρῶτον βάλε δουρὶ φαεινῷ,

στέρνον γυμνωθέντα παρ’ ἀσπίδα, ,λῦσε δὲ γυῖα· 400

δούπησεν δὲ πεσών. ὁ δὲ Θέστορα ”Ηνοπος υἱὸν

δεύτερον ὁρμηθείς - ὁ μὲν εὐξέστῳ ἐνὶ δίφρφ

ἧστο ἀλείς· ἐκ γὰρ πλήγη φρένας, ἐκ δ’ ἄρα χειρῶν

ἡνία ήίχθησαν· ὁ δ’ ἔγχει· νύξε παραστὰς

γναθμὸν δεξιτερόν, διὰ δ’ αὐτοῦ πεῖρεν ὀδόντων, 40⁵

ἕλκε δὲ δουρὸς ἑλὼν ὑπὲρ ἄντυγος, ὡς ὅτε τις φὼς

πέτρῃ ἔπι προβλῆτι καθήμενος ἱερὸν ἰχθὺν

ἐκ πόντοιο θύραζε λίνῳ καὶ ἤνοπι χαλκῷ·

ὧς ἕλκ’ ἐκ δίφροιο κεχηνότα δουρὶ φαεινῷ, ψει-ἑνωᾸΛτο

