’ 118 muoz Ρ.

γιγνώσκεις δὲ καὶ αὐτός, ὅ τ’ οὐκέτι κάρτος Ἀχαιῶν.“

ὧς ἔφατ’ , Ἰδομενεὺς δ’ ἵμασεν καλλίτριχας ἵππους
νῆας ἔπι γλαφυράς· δὴ γάρ δέος ἔμπεσε θυμῷ. 625
οὐδ’ ἔλαθ’ Αἴαντα μεγαλήτορα καὶ Μενέλαον
Ζεύς, ὅτε δὴ Τρώεσσι ’ δίδου ἑτεραλκέα νίκην.
τοῖσι δὲ μύθων ,ἦρχε μέγας Τελαμώνιος Αἴας· Α
„cb πόποι, ἤδη μέν κε, καὶ ὃς μάλα νήπιός ἐστιν,
γνοίη, ὅτι Τρώεσσι πατὴρ Ζεὺς αὐτὸς ἀρήγει. 630
τῶν μὲν γὰρ πάντων βέλε’4 ἅπτεται, ὃς τις ἀφείη,
ἣ κακὸς ἣ ἀγαθός· Ζεὺς δ’ ἔμπης πάντ’ ὐθύνει·
ἡμῖν δ’ αὔτως πᾶσιν ἐτώσια πίπτει ἔραζε.
ἀλλ’ ἄγετ’, αὐτοί περ φραζώμεθα μῆτιν ἀρίστην,
ἠμὲν ὅπως τὸν νεκρὸν ἐρύσσομεν, ἠδὲ καὶ αὐτοὶ 635
χάρμα φίλοις ἑτάροισι γενώμεθα νοστήσαντες,
οἵ που δεῦρ’ ὁρόωντες ἀκηχέδατ’, οὐδ’ ἔτι φασὶν
Ἕκτορος ἀνδροφόνοιο μένος καὶ χεῖρας ἀάπτους
σχήσεσθ’, ἀλλ’ ἐν νηυσὶ μελαίνῃσιν πεσέεσθαι.
εἴη δ’, ὅς τις ἑταῖρος ἀπαγγείλειε τάχιστα 640
Πηλεΐδῃ, ἐπεὶ οὔ μιν ὀίομαι οὐδὲ πεπύσθαι
λυγρῆς ἀγγελίης, ὅτι οἰ φίλος ὤλεθ’ ἑταῖρος.
ἀλλ’ οὔ πῃ δύναμαι ἰδέειν τοιοῦτον Ἀχαιῶν·
ἠέρι γὰρ κατέχονται ὁμῶς αὐτοί τε καὶ ἵπποι.
Ζεῦ πάτερ, ἀλλὰ σὺ ῥῦσαι ὑπ’ ἠέρος υἷας Ἀχαιῶν, 645
ποίησον δ’ αὔθρην, δὸς δ’ ὀφθαλμοῖσιν ἰδέσθαι·
ἐν δὲ φάει· καὶ ὄλεσσον, ἐπεί νύ τοι εὔαδεν οὕτως.“
ὧς φάτο, τὸν δὲ πατὴρ ὀλοφύρατο δάκρυ χέοντα·

’ αὐτίκα δ’ ἠέρα μὲν σκέδασεν καὶ ἀπῶσεν ὀμίχλην,

ἠέλιος δ’ ἐπέλαμψε , μάχη δ’ ἐπὶ πᾶσα φαάνθη. 650
καὶ τότ’ ἄρ’ Αἴας εἷπε βοὴν ἀγαθὸν Μενέλαον·
»σκέπτεο νῦν, Μενέλαε διοτρεφές, αι’ κεν ἴδηαι
ζωὸν ἔτ’ Ἀντίλοχον. μεγαθύμου Νέστορος υἱόν,

