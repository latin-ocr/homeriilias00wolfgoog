8 1A1AA02 N.

Ἰδομενεὺς δ’ ἄρα οἰ δουρικλυτὸς ἀντεβόλησεν, 210
ἐρχόμενος παρ’ ἑταίρου, ὅ οἰ νέον ἐκ πολέμοιο

’ ἦλθε κατ’ ἰγνύην βεβλημένος ὀξέι χαλκῷ.

τὸν, μὲν ἑταῖροι ἔνεικαν, ὁ δ’ ἰητροῖς ἐπιτείλας

ἤιεν ἐς κλισίην· ἔτι γάρ πολέμοιο μενοίνα

ἀντιάαν. τὸν δὲ προσέφη κρείων ἐνοσίχθων 215
εἰσάμενος φθογγὴν. Ἀνδραίμονος υἷι Θόαντι,

ὃς πάσῃ Πλευρῶνι καὶ αἰπεινῇ Καλυδῶνι

Αἰτωλοῖσιν ἄνασσε, θεὸς δ’ ὣς τίετο δήμω·

. ,,Ἰδομενεῦ Κρητῶν βουληφόρε, ποῦ τοι ἀπειλαὶ
οἴχονται, τὰς Τρωσὶν ἀπείλεον υἷες Ἀχαιῶν;“ 220
τὸν δ’ αὖτ’ Ἰδομενεὺς Κρητῶν ἀγὸς ἀντίον ηὔδα·
,,ὦ Θόαν, οὔ τις ἀνὴρ νῦν γ’ αἴτιος, ὅσσον ἐγώ γε

γιγνώσκω· πάντες γὰρ ἐπιστάμεθα πτολεμίζειν.

οὔτε τινὰ δέος ἴσχει ἀκήριον οὔτε τις ὄκνῳ

εἴκων ἀνδύεται πόλεμον κακόν· ἀλλά που οὕτως 225
μέλλει δὴ φίλον εἶναι ὑπερμενέι Κρονίωνι,
νωνύμνους ἀπολέσθαι ἀπ’ ’Ἀργεος ἐνθάδ’ Ἀχαιούς.

· ἀλλὰ Θόαν, καὶ γὰρ τὸ πάρος μενεδήιος ἦσθα,

ὀτρύνεις δὲ καὶ ἄλλον, ὅθι μεθιέντα ἴδηαι·
τῷ νῦν μήτ’ ἀπόληγε κέλευέ τε φωτὶ ἑκάστφ.“ 230

τὸν δ’ ἠμείβετ’ ἔπειτα Ποσειδάων ἐνοσίχθων·
,,Ἰδομενεῦ, μὴ κεῖνος ἀνὴρ ἔτι νοστήσειεν
ἐκ Τροίης, ἀλλ’ αὖθι κυνῶν μέλπηθρα γένοιτο,
ὅς τις ἐπ’ ἤματι τῷδε ἑκὼν μεθιῇσι μάχεσθαι.
ἀλλ’ ἄγε τεύχεα δεῦρο λαβὼν ἴθι· ταῦτα δ’ ἅμα χρὴ 235 ’
σπεύδειν, αἴ κ’ ὄφελός τι γενώμεθα καὶ δύ’ έόντε.
συμφερτὴ δ’ ἀρετὴ πέλει ἀνδρῶν καὶ μάλα λυγρῶν·
νῶι δὲ καί κ’ ἀγαθοῖσιν ἐπισταίμεσθα μάχεσθαι.“

ὧς εἰπὼν ὁ μὲν αὖτις ἔβη θεὸς ἂμ πόνον ἀνδρῶν·

Ἰδομενεὺς δ’ ὅτε δὴ κλισίην ἐύτυκτον ἵκανεν, 240

 

