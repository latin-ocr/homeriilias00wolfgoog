ῙΛῙΑΛοΣ xxm. 231 ,

ἑξετέ’ ἀδμήτην, ἥ τ’ ἀλγίστη δαμάσασθαι· 655
τῷ δ’ ἄρα νικηθέντι τίθει δέπας ἀμφικύπελλον.
στῆ δ’ ὀρθὸς καὶ μῦθον ἐν Ἀργείοισιν ἔειπεν·
.,Ἀτρεΐδη τε καὶ ἄλλοι ἐυκνήμιδες Ἀχαιοί,
ἄνδρε δύω περὶ τῶνδε κελεύομεν, ὥ περ ἀρίστω,
πὺξ μάλ’ ἀνασχομένω πεπληγέμεν. ᾧ δέ κ’ Ἀπόλλων
δώῃ καμμονίην, γνώωσι δὲ πάντες Ἀχαιοί, 661
ἡμίονον ταλαεργὸν ἄγων κλισίηνδε νεέσθω·
αὐτὰρ ὁ νικηθεὶς δέπας οἴσεται ἀμφικύπελλον.“

ὥς ἔφατ’, ὤρνυτο δ’ αὐτίκ’ ἀνὴρ ἠύς τε μέγας τε
εἰδὼς πυγμαχίης, υίὸς Πανοπῆος Ἐπειός· 665
ἅψατο δ’ ἡμιόνου ταλαεργοῦ φώνησέν τε·
»ἆσσον ἰτω, ὃς τις δέπας οἴσεται ἀμφικύπελλον·
ἡμίονον δ’ οὔ φημί τιν’ ἀξέμεν ἄλλον Ἀχαιῶν
πυγμῇ νικήσαντ’, ἐπεὶ εὔχομαι εἶναι ἄριστος.
ἦ οὐχ ἅλις, ὄττι μάχης ἐπιδεύομαι; οὐδ’ ἄρα πως ἡν
ἐν πάντεσσ’ ἔργοισι δαήμονα φῶτα γενέσθαι. 671
ὦδε γὰρ ἐξερέω, τὸ δὲ καὶ τετελεσμένον ἔσται·
ἀντικρὺς χρόα τε ῥήξω σύν τ’ ὀστέ’ ἀράξω·
κηδεμόνες δέ οἰ ἐνθάδ’ ἀολλέες αὖθι μενόντων,
οἵ κε’ μιν ἐξοίσουσιν ἐμῇς ὑπὸ χερσὶ δαμέντα.“ 675

ὥς ἔφαθ’ , oc δ’ ἄρα πάντες ἀκὴν ἐγένοντο σιωπῇ.
Εὐρύαλος δέ οἰ οἷος ἀνίστατο, ἰσόθεος φώς,
Μηκιστῆος υἱὸς Ταλαϊονίδαο ἄνακτος,
ὅς ποτε Θήβασδ’ ἦλθε δεδουπότος Οἰδιπόδαο
ές τάφον· ἔνθα δὲ πάντας ἐνίκα Καδμεΐωνας. 680
τὸν μὲν Τυδεΐδης δουρικλυτὸς ἀμφεπονεῖτο
θαρσύνων ἔπεσιν, μέγα δ’ αὐτῷ βούλετο νίκην.
ζῶμα δέ οί πρῶτον παρακάμβαλεν, αὐτὰρ ἔπειτα
δῶκεν ἱμάντας έυτμήτους βοὸς ἀγραύλοιο.
τὼ δὲ ζωσαμένω βήτην ἐς μέσσον ἀγῶνα, 685

