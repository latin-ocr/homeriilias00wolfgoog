ΙΔΙΑΔοΣ xlv. 39

ὣς σέο νῦν ἔραμαι καί με γλυκὺς ἵμερος αἰρεῖ.“

τὸν δὲ δολοφρονέουσα προσηύδα πότνια “Ηρη·
,,αἰνότατε Κρονίδη, ποῖον τὸν μῦθον ἔειπες. 380
εἰ νῦν ἔν φιλότητι λιλαίεαι εὐνηθῆναι
Ἴδης ἐν κορυφῇσι, τὰ δὲ προπέφανται ἅπαντα·
πῶς κ’ ἔοι, εἴ τις νῶι θεῶν αἰειγενετάων
εὕδοντ’ ἀθρήσειε, θεοῖσι δὲ πᾶσι μετελθὼν
πεφράδοι; οὐκ ἂν ἐγώ γε τεὸν πρὸς δῶμα νεοίμην 335
ἐξ εὐνῆς ἀνστᾶσα, νεμεσσητὸν δέ κεν εἴη.
ἀλλ’ εἰ δή ῤ’ ἐθέλεις καί τοι φίλον ἔπλετο θυμῷ,

, ἔστιν τοι θάλαμος, τόν τοι φίλος υίὸς ἔτευξεν

”Ηφαιστος, πυκινὰς δὲ θύρας σταθμοῖσιν ἐπῆρσεν·
ἔνθ’ ἴομεν κείοντες, ἐπεί νύ τοι εὔαδεν εὐνή.“ 340
τὴν δ’ ἀπαμειβόμενος προσέφη νεφεληγερέτα Ζεύς·
,ξἨρη, μήτε θεῶν τό γε δείδιθι μήτε τιν’ ἀνδρῶν
ὄψεσθαι· τοῖόν τοι ἐγὼ νέφος ἀμφικαλύψω
χρύσεον· οὐδ’ ἀν νῶι διαδράκοι Ἠέλιός περ,
οὗ τε καὶ ὀξύτατον πέλεται φάος εἰσοράασθαι.“ 345
’ ἦ ῥα καὶ ἀγκὰς ἔμαρπτε Κρόνου παῖς ἣν παράκοιτιν·
τοῖσι δ’ ὑπὸ χθὼν δῖα φύεν νεοθηλέα ποίην,
λωτόν θ’ ἑρσήεντα ίδὲ κρόκον ἠδ’ ὑάκινθον
πυκνὸν καὶ μαλακόν, ὃς ἀπὸ χθονὸς τῖνψόσ’ ἔεργεν.
τῷ ἔνι λεξάσθην, ἐπὶ δὲ νεφέλην ἕσσαντο 350
καλὴν χρυσείην· στιλπναὶ δ’ ἀπέπιπτον ἔερσαι.
ὥς ὁ μὲν ἀτρέμας εὗδε πατὴρ ἀνά Γαργάρῳ ἄκρῳ,
ὕπνῳ καὶ φιλότητι δαμείς, ἔχε’ δ’ ἀγκὰς ἄκοιτιν·
βῆ δὲ θέειν ἐπὶ νῆας Ἀχαιῶν νήδυμος Ὕπνος
ἀγγελίην ἐρέων γαιηόχῳ ἐννοσιγαίῳ. 356
ἀγχοῦ δ’ ἱστάμενος ἔπεα πτερόεντα προσηύδα·
,,πρόφρων νῦν Δαναοῖσι, Ποσειδάων, ἐπάμυνε,
καί σφιν κῦδος ὄπαζε μίνυνθά περ, ὄφρ’ ἔτι εὕδει

