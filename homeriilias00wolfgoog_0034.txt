22 [AIAAoz N.

Ἁρπαλίων , ὅ ῥα πατρὶ φίλῳ ἕπετο πτολεμίξων
ἐς Τροίην, οὐδ’ αὖτις ἀφίκετο πατρίδα γαῖαν· 645
ὅς ῥα τότ’ Ἀτρεΐδαο μέσον σάκος οὔτασε δουρὶ
ἐγγύθεν, οὐδὲ διαπρὸ δυνήσατο χαλκὸν ἐλάσσαι,
ἂψ δ ' ἑτάρων εἰς ἔθνος ἐχάζετο κῆρ’ ἀλεείνων,
πάντοσε παπταίνων, μή τις ’ χρόα χαλκῷ ἐπαύρῃ.
Μηριόνης δ’ ἀπιόντος ἵει χαλκήρε’ ὀιστὸν 650
καί ῥ’ ἔβαλε γλουτὸν κάτα δεξιόν· αὐτὰρ ὀιστὸς
ἀντικρὺς κατὰ κύστιν ὑπ’ ὀστέον ἐξεπέρησεν.
ἑζόμενος δὲ κατ’ αὖθι, φίλων έν χερσὶν ἑταίρων
θυμὸν ἀποπνείων, ὥς τε σκώληξ ἐπὶ γαίῃ
κεῖτο ταθείς· ἐκ δ’ αἷμα μέλαν ῥέε, δεῦε δὲ γαῖαν. 655
τὸν μὲν Παφλαγόνες μεγαλήτορες ἀμφεπένοντο,
ές δίφρον δ’ ἀνέσαντες ἄγον προτὶ Ἴλιον ἱρὴν
ἀχνύμενοι· μετὰ δέ σφι πατὴρ κίε δάκρυα λείβων,
ποινὴ δ’ οὔ τις παιδὸς ἐγίγνετο τεθνηῶτος.

τοῦ δὲ Πάρις μάλα θυμὸν ἀποκταμένοιο .χολώθη· 660
ξεῖνος γάρ οί ἔην πολέσιν μετὰ Παφλαγόνεσσιν·
τοῦ ὅ γε χωόμενος προΐει χαλκήρε’ ὀιστόν.
ἦν δέ τις Εὐχήνωρ Πολυΐδου μάντιος υίὸς
ἀφνειός τ’ ἀγαθός τε, Κορινθόθι οἰκία ναίων,

ὅς ῤ’ ἐὺ εἰδὼς κῆρ’ ὀλοὴν ἐπὶ νηὸς ἔβαινεν. 665 , ·

πολλάκι γάρ oc ἔειπε γέρων ἀγαθὸς Πολύιδος

νούσῳ ὑπ’ ἀργαλέῃ φθίσθαι οἷς έν μεγάροισιν

’ἢ μετ’ Ἀχαιῶν νηυσὶν ὑπὸ Τρώεσσι δαμῆναι·

τῷ ῤ’ ἅμα τ’ ἀργαλέην θωὴν ἀλέεινεν Ἀχαιῶν

νοῦσόν τε στυγερήν, ἵνα μὴ πάθοι ἄλγεα θυμῷ. 670

τὸν βάλ’ ὑπὸ γναθμοῖο καὶ οὔατος· ὦκα δὲ θυμὸς

ᾤχετ’ ἀπὸ μελέων, στυγερὸς δ’ ἄρα μιν σκότος εἶλεν.
ὧς οί μὲν μάρναντο δέμας πυρὸς αἰθομένοιο·

’Ἕκτωρ δ’ οὐκ ἐπέπυστο διίφιλος, οὐδέ τι ᾔδη,

