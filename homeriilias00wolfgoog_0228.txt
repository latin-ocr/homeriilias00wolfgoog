216 ῙΛῙΑΔοΣ Ψ.

ὅσσον έπεῖχε νέκυς, μὴ πρὶν μένος ἠελίοιο 190
σκήλει’ ἀμφὶ περὶ χρόα ἴνεσιν ἠδὲ μέλεσσιν.

οὐδὲ . πυρὴ Πατρόκλου ἐκαίετο τεθνηῶτος·
ἔνθ’ αὖτ’ ἀλλ’ ἐνόησε ποδάρκης δῖος Ἀχιλλεύς·
στὰς ἀπάνευθε πυρῆς δοιοῖς ἠρᾶτ’ ἀνέμοισιν,
Βορρῇ καὶ Ζεφύρῳ, καὶ ὑπέσχετο ἷερά καλά· 195
πολλὰ δὲ καὶ σπένδων χρυσέῳ δέπαι· λιτάνευεν
ἐλθέμεν, ὄφρα τάχιστα πυρὶ φλεγεθοίατο νεκροὶ
ὕλη τε σεύαιτο καήμεναι. ὠκέα δ’ Ἶρις
ἀράων ἀίουσα μετάγγελος ἦλθ’ ἀνέμοισιν.
οἱ μὲν ἄρα Ζεφύροιο δυσαέος ἁθρόοι ἔνδον 200
εἰλαπίνην δαίνυντο· θέουσα δὲ Ἶρις ἐπέστη
βηλῷ ἔπι λιθέῳ. τοὶ δ’ ὡς ἴδον ὀφθαλμοῖσιν,
πάντες ἀνήιξαν κάλεόν τέ μιν εἰς ἓ ἕκαστος’·
ἡ δ’ αὖθ’ ἕζεσθαι μὲν ἀνήνατο, εἷπε δὲ μῦθον·
,,οὐχ ἕδος· εἶμι γὰρ αὖτις ἐπ’ Ὠκεανοῖο ῥέεθρα, 205
Αἰθιόπων ἐς γαῖαν, ὅθι ρέζουᾶ ’ἑκατόμβας
ἀθανάτοις, ἵνα δὴ· καὶ ἐγὼ μεταδαίσομαι ίρῶν.
ἀλλ’ Ἀχιλεὺς Βορέην ἠδὲ Ζέφυρον κελαδεινὸν
ἐλθέμεν ἀρᾶται, καὶ ὑπίσχεται ίερά καλά,
ὄφρα πυρὴν ὄρσητε καήμεναι, ᾖ ἔνι κεῖται 210
’Πάτροκλος, τὸν πάντες ἀναστενάχουσιν Ἀχαιοί.“

ἡ μὲν ἄρ’ ὧς εἰποῦσ’ ἀπεβήσετο, τοὶ δ’ ὀρέοντο
ἠχῇ θεσπεσίῃ, νέφεα κλονέοντε πάροιθεν.
αἶψα δὲ πόντον ἵκανον ἀήμεναι, ὦρτο δὲ κῦμα
πνοιῇ ὕπο λιγυρῇ· Τροίην δ’ ἐρίβωλον ἱκέσθην, 215
έν δὲ πυρῇ πεσέτην, μέγα δ’ ἴαχε θεσπιδαὲς πῦρ.
παννύχιοι δ’ ἄρα τοί γε πυρῆς ἄμυδις φλόγ’ ἔβαλλον
φυσῶντες λιγέως· ὁ δὲ πάννυχος ὠκὺς Ἀχιλλεὺς
χρυσέου έκ κρητῆρος, ἑλὼν δέπας ἀμφικύπελλον,
· οἶνον ἀφυσσόμενος χαμάδις χέε, δεῦε δὲ γαῖαν, 220

