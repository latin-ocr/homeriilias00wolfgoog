232 ῙΛῙΑΔοΣ Ψ,

ἄντα δ’ ἀνασχομένω χερσὶ στιβαρῇσιν ἅμ’ ἄμφω

σύν ῤ’ ἔπεσον, σὺν δέ σφι βαρεῖαι χεῖρες ἔμιχθεν·

δεινὸς δὲ χρόμαδος γενύων γένετῖ, ἔρρεε δ’ ἱδρὼς

πάντοθεν ἐκ μελέων. ἐπὶ δ’ ώρνυτο δῖος Ἐπειός,

κόψε δὲ παπτήναντα παρήιον· οὐδ’ ἄρ’ ἔτι δὴν 690

ἑστήκειν· αὐτοῦ γὰρ ὑπήριπε φαίδιμα γυῖα.

ὡς δ’ ὅθ’ ὑπὸ φρικὸς Βορέω ἀναπάλλεται ἰχθὺς

θίν’ ἐν φυκιόεντι, μέλαν δέ ἑ κῦμα κάλυψεν,

ὧς πληγεὶς ἀνέπαλτο. ἀτὰρ μεγάθυμος Ἐπειὸς

χερσὶ λαβὼν ὤρθωσε· φίλοι δ’ ἀμφέσταν ἑταῖροι, 695

οἵ μιν ἄγον δι’ ἀγῶνος ἐφελκομένοισι πόδεσσιν

αἷμα παχὺ πτύοντα, κάρη βάλλονθ’ ἑτέρωσε· ’

κὰδ δ’ ἄλλο-φρονέοντα μετὰ σφίσιν εἷσαν ἄγοντες,

αὐτοὶ δ’ οἰχόμενοι κόμισαν δέπας ἀμφικύπελλον.
ὁΠηλεΐδης δ’ αἶψ’ ἄλλα κατὰ τρίτα θῆκεν ἄεθλα, 700

δεικνύμενος Δαναοῖσι, παλαισμοσύνης ἀλεγεινῆς,

·' τῷ μὲν νικήσαντι μέγαν τρίποδ’ ἐμπυριβήτην,

τὸν δὲ δυωδεκάβοιον ἐνὶ σφίσι τῖον Ἀχαιοί·

ἀνδρὶ δὲ, νικηθέντι γυναῖκ’ ἐς μέσσον ἔθηκεν,

πολλὰ δ’ ἐπίστατο ἔργα, τίον δέ ἕ τεσσαράβοιον. ’105
στῆ δ’ ὀρθὸς καὶ μῦθον ἐν Ἀργείοισιν ἔειπεν·
,,ὄρνυσθ’, οἳ καὶ τούτου ἀέθλου πειρήσεσθον.“

ὧς ἔφατ’, ὦρτο δ’ ἔπειτα μέγας Τελαμώνιος Αἶας,
ἂν δ’ Ὀδυσεὺς πολύμητις ἀνίστατο, κέρδεα εἰδώς.
ζωσαμένω δ’ ἄρα τώ γε βάτην ἐς μέσσον ἀγῶνα, 710
ἀγκὰς δ’ ἀλλήλων λαβέτην χερσὶ στιβαρῇσιν

ὡς ὅτ’ ἀμείβοντες, τούς τε κλυτὸς ἤραρε τέκτων,
δώματος ὑψηλοῖο, βίας ἀνέμων ἀλεείνων.

τετρίγει δ’ ἄρα νῶτα θρασειάων ἀπὸ χειρῶν
ἑλκόμενα στερεῶς· κατὰ δὲ νότιος ῥέεν ἱδρώς, ‘115
πυκναὶ δὲ σμώδιγγες ἀνὰ πλευράς τε καὶ ὤμους

