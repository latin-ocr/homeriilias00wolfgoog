258 ΙΛΙΑΔΟΣ ιι

καί ἑ κατακτείνειε, Διὸς δ’ ἀλίτηται ἐφετμάς.

τὸν δ’ ἐπεὶ οὖν δμωαὶ λοῦσαν καὶ χρῖσαν ἐλαίῳ,

ἀμφὶ δέ μιν φᾶρος καλὸν βάλον ἡδὲ χιτῶνα,

αὐτὸς τόν γ’ Ἀχιλεὺς λεχέων ἐπέθηκεν ἀείρας,

σὺν δ’ ἕταροι ἤειραν έυξέστην ἐπ’ ἀπήνην. 590

ᾤμωξέν τ’ ἄρ’ ἔπειτα, φίλον δ’ ὀνόμηνεν ἑταῖρον·

,,μή μοι, Πάτροκλε, σκυδμαινέμεν, αἰ κε πύθηαι

εἰν ’Ἁιδός περ ἐών , ὅτι Ἕκτορα δῖον ἔλυσα

πατρὶ φίλῳ, ἐπεὶ οὔ μοι ἀεικέα δῶκεν ἄποινα.

σοὶ δ’ αὖ ἐγὼ καὶ τῶνδ’ ἀποδάσσομαι, ὄσσ’ έπέοικεν.“ 595
ἦ ῥα καὶ ἐς κλισίην πάλιν ἤιε δῖος Ἀχιλλεύς,

ἕζετο δ’ ἐν κλισμῷ πολυδαιδάλῳ, ἔνθεν ἀνέστη,

τοίχου τοῦ ἑτέρου, ποτὶ δὲ Πρίαμον φάτο μῦθον·

»υίὸς μὲν δή τοι λέλυται, γέρον, ὡς ἐκέλευες,

κεῖται δ’ ἐν λεχέεσσ’· ἅμα δ’ ’ἠοῖ φαινομένηφιν 600

ὄψεαι αὐτὸς ἄγων· νῦν δὲ μνησώμεθα δόρπου.

καὶ γάρ τ’ ἠύκομος Νιόβη ἐμνήσατο σίτου,

τῇ περ δώδεκα παῖδες ἐνὶ μεγάροισιν ὄλοντο,

ἓξ μὲν θυγατέρες, ἓξ δ’ υἰέες ἡβώοντες.

τοὺς μὲν Ἀπόλλων -πέφνεν ἀπ’ ἀργυρέοιο βιοῖο 605

χωόμενος Νιόβῃ, τὰς δ’ ’Ἄρτεμις ἰοχέαιρα,

- οὕνεκ’ ἄρα Λητοῖ ἰσάσκετο καλλιπαρῄῳ·

φῆ δοιὼ τεκέειν, ἡ δ’ αὐτὴ γείνατο πολλούς·

τὼ δ’ ἄρα, “καὶ δοιώ περ ἐόντ’, ἀπὸ πάντας ὄλεσσαν.

οἰ μὲν ἄρ’ ἐννῆμαρ κέατ’ ἐν φόνῳ, οὐδέ τις ἦεν 610

κατθάψαι, λαοὺς δὲ λίθους ποίησε Κρονίων·

τοὺς δ’ ἄρα τῇ δεκάτῃ θάψαν θεοὶ Οὐρανίωνες.

ἡ δ’ ἄρα σίτου μνήσατ’, ἐπεὶ κάμε δάκρυ χέουσα.

[νῦν δέ που έν πέτρῃσιν, ἐν οὔρεσιν οἰοπόλοισιν,

ἐν Σιπύλῳ, ὅθι φασὶ θεάων ἔμμεναι εὐνὰς 615

νυμφάων, αἵ τ’ ἀμφ’ Ἀχελώιον ἐρρώσαντο,

