16 mAAoz N.

ὧδε δέ οἱ φρονέοντι δοάσσατο ,κέρδιον εἶναι,
βῆναι ἐπ’ Αἰνείαν· τὸν δ’ ὕστατον εὗρεν ὁμίλου
ἑστεῶτ’ · αἰεὶ γὰρ Πριάμῳ ἐπεμήνιε δίῳ, 460
οὕνεκ’ ἄρ’ ἐσθλὸν ἐόντα μετ’ ἀνδράσιν οὔ τι τίεσκεν.
ἀγχοῦ δ’ ἱστάμενος ἔπεα πτερόεντα προσηύδα·
»Αἰνεία Τρώων βουληφόρε, νῦν σε μάλα χρὴ
γαμβρῷ ἀμυνέμεναι, εἴ πέρ τί σε κῆδος ἱκάνει.
ἀλλ’ ιέὲπευ, ’Λλκαθόφ ἐπαμύνομεν, ὅς σε πάρος γε, 465
γαμβρὸς ἐὼν ἔθρεψε δόμοις ἔνι τυτθὸν ἐόντα·
τὸν δέ τοι Ἰδομενεὺς δουρικλυτὸς ἐξενάριξεν.“

ὧς φάτο, τῷ δ’ ἄρα θυμὸν ἐνὶ στήθεσσιν ὄρινεν,
βῆ δὲ μετ’ Ἰδομενῆα μέγα πτολέμοιο μεμηλώς.
ἀλλ’ οὐκ Ἰδομενῆα φόβος λάβε τηλύγετον ὥς, 470
ἀλλ’ ἔμεν’, ὡς ὅτε τις σῦς οὔρεσιν ἀλκὶ πεποιθώς,
ὅς τε μένει κολοσυρτὸν ἐπερχόμενον πολὺν ἀνδρῶν
χώρῳ ἐν οἰοπόλῳ, φρίσσει δέ τε νῶτον ὕπερθεν·
ὀφθαλμὼ δ ’ ἄρα οἱ πυρὶ λάμπετον· αὐτὰρ ὀδόντας

 

θήγει, ἀλέξασθαι μεμαὼς ’κύνας ἠδὲ καὶ ἄνδρας· 475 ,

ὧς μένεν Ἰδομενεὺς δουρικλυτός, οὐδ’ ὑπεχώρειν,
Αἰνείαν ἐπιόντα βοηθόον· αὖε δ’ ἑταίρους,
Ἀσκάλαφόν τ’ ἐσορῶν Ἀφαρῆά τε Δηίπυρόν τε
Μηριόνην τε καὶ Ἀντίλοχον, μήστωρας ἀυτῆς·
τοὺς ὅ γ’ ἐποτρύνων ἔπεα πτερόεντα προσηύδα· 480
,,δεῦτε, φίλοι, καί μ’ οἴω ἀμύνετε· δείδια δ’ αἰνῶς
Αἰνείαν ἐπιόντα πόδας ταχύν, ὅς μοι ἔπεισιν,
ὃς μάλα καρτερός ἐστι μάχῃ ἔνι φῶτας ἐναίρειν·
καὶ δ’ ἔχει ἥβης ἄνθος, ὅ τε κράτος ἐστὶ μέγιστον.
εί γὰρ ὁμηλικίη γε γενοίμεθα τῷδ’ ἐπὶ θυμῷ· 485
αἶψά κεν ἠὲ φέροιτο μέγα κράτος ἠὲ φεροίμην.“

ὧς ἔφαθ’, οἰ δ’ ἄρα πάντες ἕνα φρεσὶ θυμὸν ἔχοντες
πλησίοι ἔστησαν, σάκε’ ὤμοισι κλίναντες.

