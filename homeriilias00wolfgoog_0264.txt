252 ΙΛῐΑΔοΣ α.

τῶν μέτα παλλόμενος κλήρῳ λάχον ἐνθάδ’ ἕπεσθαι. 400
νῦν δ’ ἦλθον πεδίονδ’ ἀπὸ νηῶν· ἠῶθεν γὰρ ’
’θήσονται περὶ ἄστυ μάχην ἑλίκωπες Ἀχαιοί.
ἀσχαλόωσι γὰρ οἵδε καθήμενοι, οὐδὲ δύνανται
ἴσχειν ἐσσυμένους πολέμου βασιλῆες Ἀχαιῶν.“
τὸν δ’ ἠμείβετ’ ἔπειτα γέρων Πρίαμος θεοειδής· 405
„el μὲν δὴ θεράπων Πηληιάδεω Ἀχιλῆος
εἷς, ἄγε δή μοι πᾶσαν ἀληθείην κατάλεξον,
ἣ ἔτι πὰρ νήεσσιν ἐμὸς πάις, ἦέ μιν ἤδη
ᾗσι κυσὶν μελεϊστὶ ταμὼν προύθηκεν Ἀχιλλεύς.“
τὸν δ’ αὖτε προσέειπε διάκτορος ἀργεϊφόντης· 410
,,ὧ γέρον, οὔ πω τόν γε κύνες φάγον οὐδ’ οἰωνοί,
ἀλλ’ ἔτι κεῖνος κεῖται Ἀχιλλῆος παρὰ νηὶ
αὔτως ἐν κλισίῃσι· δυωδεκάτη δέ οἱ ἠὼς
κειμένῳ, οὐδέ τί οἰ χρὼς σήπεται, οὐδέ μιν εὐλαὶ
ἔσθουσ’, αἳ ῥά τε φῶτας ἀρηιφάτους κατέδουσιν. 416
ἦ μέν μιν περὶ σῆμα ἑοῦ ἑτάροιο φίλοιο
ἕλκει ἀκηδέστως, ἠὼς ὅτε δῖα φανήῃ,
οὐδέ μιν αἰσχύνει· θηοῖό κεν αὐτὸς ε’πελθῶν,
οἷον ἐερσήεις κεῖται, περὶ δ’ αἷμα νένιπται,
οὐδέ ποθι μιαρός· σὺν δ’ ἕλκεα πάντα μέμυκεν, 420
ὅσσ’ ἐτύπη · πολέες γὰρ ἐν αὐτῷ χαλκὸν ἔλασσαν.
ὧς τοι κήδονται μάκαρες θεοὶ υἷος ἑῆος
καὶ νέκυός περ ἐόντος, ἐπεί σφι φίλος περὶ κῆρι.“
ὧς φάτο, γήθησεν δ’ ὁ γέρων καὶ ἀμείβετο μύθῳ·
,,ὦ τέκος, ἦ ῥ’ ἀγαθὸν καὶ ἐναίσιμα δῶρα διδοῦναι 425

ἀθανάτοις, ἐπεὶ οὔ ποτ’ ἐμὸς πάις, εἴ ποτ’ ἔην γε, ’ ’ ·

λήθετ’ ἐνὶ μεγάροισι θεῶν, οἳ Ὄλυμπον ἔχουσιν·

’ τῷ οἰ ἀπεμνήσαντο καὶ ἐν θανάτοιό περ αἴσῃ.

ἀλλ’ ἄγε δὴ τόδε δέξαι ἐμεῦ πάρα καλὸν ἄλεισον,
αὐτόν τε ῥῦσαι, πέμψον δέ με σύν γε θεοῖσιν, 430.

