ΙΛῙΑΔΟΣ XXIV. 259

ἔνθα λίθος περ ἐοῦσα θεῶν ἐκ ’κήδεα πέσσει.]

ἀλλ’ ἄγε δὴ καὶ νῶι μεδώμεθα, δῖε γεραιέ,

σίτου· ἔπειτά κεν αὖτε φίλον παῖδα κλαίοισθα

Ἴλιον εἰσαγαγών· πολυδάκρυτος δέ τοι ἔσται.“ 620
ἦ καὶ ἀναΐξας ὄιν ἄργυφον ὠκὺς Ἀχιλλεὺς

σφάξ’ · ἕταροι δ’ ἔδερόν τε καὶ ἄμφεπον εὖ κατὰ κόσμον,

μίστυλλόν τ’ ἄρ’ ἐπισταμένως πεῖράν τ’ ὀβελοῖσιν,

ὤπτησάν τε περιφραδέως ἐρύσαντό τε πάντα.

Αὐτομέδων δ’ ἄρα σῖτον ἑλὼν ἐπένειμε τραπέζῃ 625

καλοῖς ἐν κανέοισιν· ἀτὰρ κρέα νεῖμεν Ἀχιλλεύς.

oc δ’ ἐπ’ ὀνείαθ’ ἑτοῖμα προκείμενα χεῖρας ἴαλλον.

αὐτὰρ ἐπεὶ πόσιος καὶ ἐδητύος ἐξ ἔρον ἕντο, -

ἦ τοι Δαρδανίδης Πρίαμος θαύμαζ’ Ἀχιλῆα,

ὅσσος ἔην οἶός τε· θεοῖσι γὰρ ἄντα ἐῴκειν· 630

αὐτὰρ ὁ Δαρδανίδην Πρίαμον θαύμαζεν Ἀχιλλεύς,

εἰσορόων ὄψιν τ’ ἀγαθὴν καὶ μῦθον ἀκούων.

αὐτὰρ ἐπεὶ τάρπησαν ἐς ἀλλήλους ὁρόωντες,

τὸν πρότερος προσέειπε γέρων Πρίαμος θεοειδής·

,,λέξον νῦν με τάχιστα, διοτρεφές, ὄφρα καὶ ἤδη 635

ῧπνω ὕπο γλυκερῷ ταρπώμεθα κοιμηθέντε·

οὐ γάρ πω μύσαν ὄσσε ὑπὸ βλεφάροισιν ἐμοῖσιν,

ἐξ οὗ σῇς ὑπὸ χερσὶν ἐμὸς πάις ὤλεσε θυμόν,

ἀλλ’ αἰεὶ στενάχω καὶ κήδεα μυρία πέσσω,

αὐλῆς ἐν χόρτοισι κυλινδόμενος κατὰ κόπρον. 640

νῦν δὴ καὶ σίτου πασάμην καὶ αὔθοπα οἶνον

λαυκανίης καθέηκα· πάρος γε μὲν οὔ τι πεπάσμην.“
ἦ ῤ’, Ἀχιλεὺς δ’ ἑτάροισιν ἰδὲ δμωῇσι κέλευσεν

δέμνι’ ὑπ’ αἰθούσῃ θέμεναι καὶ ῥήγεα καλὰ

πορφύρε’ ἐμβαλέειν, στορέσαι τ’ ἐφύπερθε τάπητας, 645

χλαίνας τ’ ἐνθέμεναι οὔλας καθύπερθεν ἕσασθαι.

αί δ’ ἴσαν ἐκ μεγάροιο δάος μετὰ χερσὶν ἔχρυσαι,
17

