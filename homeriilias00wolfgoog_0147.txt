ΙΑΙΑΔΟΣ xvm„ 135

τὴν δὲ ἴδε προμολοῦσα Χάρις λιπαροκρήδεμνος

καλή, τὴν ὤπυιε περικλυτὸς ἀμφιγυήεις·

ἒν τ’ ἄρα οἱ φῦ χειρί, ἔπος τ’ ἔφατ’ ἔκ τ’ ὀνόμαζεν·
,,τίπτε, Θέτι τανύπεπλε, ἱκάνεις ἡμέτερον δῶ 385
αἰδοίη τε φίλη τες πάρος γε μὲν οὔ τι θαμίζεις.

, ἀλλ’. ἕπεο προτέρω, ἵνα τοι πὰρ ξείνια θείω.“

ὧς ἄρα φωνήσασα πρόσω ἄγε δῖα θεάων.

‚ τὴν μὲν ἔπειτα καθεῖσεν ἐπὶ θρόνου ἀργυροήλου
καλοῦ δαιδαλέου· ὑπὸ δὲ θρῆνυς ποσὶν ἦεν· 390
κέκλετο δ’ ’Ήφαιστον κλυτοτέχνην εἷπέ τε μῦθον·

’ ,ξἨφαιστε, πρόμολ’ ὧδε· Θέτις νύ τι σεῖο χατίζει.“
τὴν δ’ ἠμείβετ’ ἔπειτα περικλυτὸς ἀμφιγυήεις·

,,ἦ ῥά νύ μοι δεινή τε καὶ αἰδοίη θεὸς ἔνδον,

ἥ μ’ ἐσάωσ’, ὅτε μ’ ἄλγος ἀφίκετο τῆλε πεσόντα 395
μητρὸς ἐμῆς ἰότητι κυνώπιδος, ἥ μ’ ἐθέλησεν
κρύψαι χωλὸν ἐόντα· τότ’ ἂν πάθον ἄλγεα θυμῷ,

εἰ μή μ’ Εὐρυνόμη τε Θέτις θ’ ὑπεδέξατο κόλπῳ,
Εὐρυνόμη θυγάτηρ ἀψορρόου Ὠκεανοῖο.

τῇσι παρ’ εἰνάετες χάλκευον δαίδαλα πολλά, 400
πόρπας τε γναμπτάς θ’ ἕλικας κάλυκάς, τε καὶ ὅρμους,
έν σπῆι γλαφυρῷ, περὶ δὲ ῥόος Ὠκεανοῖο

ἀφρῷ μορμύρων ῥέεν ἄσπετος· οὐδέ τις ἄλλος

ᾔδεεν οὔτε θεῶν οὔτε θνητῶν ἀνθρώπων,

ἀλλὰ Θέτις τε καὶ Εὐρυνόμη ἴσαν, αἵ με σάωσαν. 405
ἣ νῦν ἡμέτερον δόμον ἵκει· τῷ με μάλα χρεὼ

πάντα Θέτι καλλιπλοκάμῳ ζωάγρια τίνειν.

ἀλλά σὺ μὲν νῦν οἱ παράθες ξεινήια καλά,

ὄφρ’ ἂν ἐγὼ φύσας ἀποθείομαι ὅπλα τε πάνταέξ

ἦ καὶ ἀπ’ ἀκμοθέτοιο πέλωρ αἴητον ἀνέστη μή -3 410· ··

χωλεύων· ὑπὸ δὲ κνῆμαι ῥώοντο ἀραιαί.

l Ι φύσας μέν ῤ’ ἀπάνευθε τίθει πυρός, ὅπλα τε πάντα

