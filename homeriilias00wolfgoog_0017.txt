ΙΛῙΑΔΟΣ xm. 5

πάντες ἄριστοι ἐόντες ἀνὰ στρατόν· οὐδ’ ἂν ἐγώ γε
ἀνδρὶ μαχησαίμην, ὅς’ τις πολέμοιο μεθείη
λυγρὸς ἐών· ὑμῖν δὲ νεμεσσῶμαι περὶ κῆρι.
ὦ πέπονες , τάχα δή τι κακὸν ποιήσετε μεῖζον 120
τῇδε μεθημοσύνῃ · ἀλλ’ ἐν φρεσὶ θέσθε ἕκαστος
αἰδῶ καὶ νέμεσιν· δὴ γὰρ μέγα νεῖκος ὄρωρεν.
Ἕκτωρ δὴ παρὰ νηυσὶ βοὴν ἀγαθὸς πολεμίζει
καρτερός, ἔρρηξεν δὲ πύλας καὶ μακρὸν ὀχῆα.

ὧς ῥα κελευτιόων γαιήοχος ὦρσεν Ἀχαιούς. 125

. ἀμφὶ δ’ ἄρ’ Αἴαντας δοιοὺς ἵσταντο φάλαγγες

καρτεραί, ἃς οὔτ’ ἄν κεν ’Ἀρης ὀνόσαιτο μετελθὼν ,

s , οὔτε κ’ Ἀθηναίη λαοσσόος· οί γὰρ ἄριστοι

κρινθέντες Τρῶάς τε καὶ Ἕκτορα δῖον ἔμιμνον

φράξαντες δόρυ δουρί, σάκος σάκει· προθελύμνῳ· 130

ἀσπὶς ἄρ’ ἀσπίδ’ ἔρειδε, κόρυς κόρυν, ἀνέρα δ’ ἀνήρ·

ψαῦον δ’ ἱππόκομοι κόρυθες λαμπροῖσι φάλοισιν

νευόντων· ὥς πυκνοὶ ἐφέστασαν ἀλλήλοισιν.

ἔγχεα δ’ ἐπτύσσοντο θρασειάων ἀπὸ χειρῶν

σειόμεν’· οί δ’ ἰθὺς φρόνεον, μέμασαν δὲ μάχεσθαι. 185
· Τρῶες δὲ προύτυψαν ἀολλέες, ἦρχε δ’ ἄρ’ ’Ἕκτωρ

ἀντικρὺς μεμαώς, ὀλοοίτροχος ὣς ἀπὸ πέτρης,

ὅν τε κατὰ στεφάνης ποταμὸς χειμάρροος ὤσῃ,

ῥήξας ἀσπέτῳ ὄμβρῳ ἀναιδέος ἔχματα πέτρης·

ὕψι δ’ ἀναθρώσκων πέτεται, κτυπέει δέ θ’ ὑπ’ αὐτοῦ 140

ὕλη· ὁ δ’ ἀσφαλέως θέει ἔμπεδον, εἷος ἵκηται
ἰσόπεδον· τότε δ’ οὔ τι κυλίνδεται ἐσσύμενός περ·
ὧς Ἕκτωρ εἵως μὲν ἀπείλει μέχρι θαλάσσης

ῥέα διελεύσεσθαι κλισίας καὶ νῆας Ἀχαιῶν

κτείνων· ἀλλ’ ὅτε δὴ πυκινῇς ἐνέκυρσε φάλαγξιν, 145
στῆ ῥα μάλ’ ἐγχριμφθείς. οἱ δ’ ἀντίοι υἷες Ἀχαιῶν·

νύσσοντες ξίφεσίν τε καὶ ἔγχεσιν ἀμφιγύοισιν

