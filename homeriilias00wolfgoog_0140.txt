128 ῙΔΙΑΔοΣ Σ.

καί νύ κεν εἴρυσσέν τε καὶ ἄσπετον ἤρατο κῦδος, 165
εί μὴ Πηλεΐωνι ποδήνεμος ώκέα Ἰρις
ἄγγελος ἦλθε θέουσ’ ἀπ’ Ὀλύμπου θωρήσσεσθαι,
κρύβδα Διὸς ἄλλων τε θεῶν· πρὸ γὰρ ἧκέ μιν ’Ἠρη.
ἀγχοῦ δ’ ἱσταμένη ἔπεα πτερόεντα προσηύδα·
,,ὅρσεο, Πηλεΐδη, πάντων ἐκπαγλότατ’ ἀνδρῶν, 170
Πατρόκλῳ ἐπάμυνον, οὗ εἵνεκα φύλοπις αἰνὴ
ἕστηκε πρὸ νεῶν. οἰ δ’ ἀλλήλους ὀλέκουσιν,
οἰ μὲν ἀμυνόμενοι νέκυος πέρι τεθνηῶτος,
οἰ δὲ ἐρύσσασθαι ποτὶ Ἴλιον ἠνεμόεσσαν
Τρῶες ἐπιθύουσι· μάλιστα δὲ φαίδιμος Ἕκτωρ 175
ἑλκέμεναι μέμονεν· κεφαλὴν δέ ἕ θυμὸς ἀνώγει
πῆξαι ’ἀνὰ σκολόπεσσι ταμόνθ’ ἁπαλῆς ἀπὸ δειρῆς.
ἀλλ’ ἄνα, μηδ’ ἔτι κεῖσο· σέβας δέ σε θυμὸν ἱκέσθω
Πάτροκλον Τρῷῃσι κυσὶν μέλπηθρα γενέσθαι·
σοὶ λώβη, αἴ κέν τι νέκυς ᾐσχυμμένος ἔλθῃ.“ 180
τὴν δ’ ἠμείβετ’ ἔπειτα ποδάρκης δῖος Ἀχιλλεύς·
,,Ἰρι θεά, τίς γάρ σε θεῶν ἐμοὶ ἄγγελον ἧκεν;“
τὸν δ’ αὖτε προσέειπε ποδήνεμος ὠκέα Ἶρις·
,ζἨρη με προέηκε, Διὸς κυδρὴ παράκοιτις·
οὐδ’ οἶδε Κρονίδης ὑψίζυγος οὐδέ τις ἄλλος ’ 185
ἀθανάτων, οἳ Ὄλυμπον ἀγάννιφον ἀμφινέμονται.“
τὴν δ’ ἀπαμειβόμενος προσέφη πόδας ώκὺς Ἀχιλλεύς·
,,πῶς τ’ ἄρ’ ἴω μετὰ μῶλον; ἔχουσι δὲ τεύχε’ ἐκεῖνοι·
μήτηρ δ’ οὔ με φίλη πρίν γ’ εἶα θωρήσσεσθαι,
πρίν γ’ αὐτὴν ἐλθοῦσαν ἐν ὀφθαλμοῖσιν ἴδωμαι· 190
στεῦτο γὰρ Ἡφαίστοιο πάρ’ οἰσέμεν ἔντεα καλά. ·
ἄλλου δ’ οὔ τευ οἶδα, τεῦ ἂν κλυτὰ τεύχεα δύω,

εί μὴ Αἴαντός γε σάκος Τελαμωνιάδαο. 1.
ἀλλὰ καὶ αὐτὸς ὅ γ’, ἔλπομ’, ἐνὶ πρώτοισιν ὁμιλεῖ
ἔγχει· δηιόων περὶ Πατρόκλοιο θανόντος.“ 19Ᾰ

 

