ῙΛΙΑΔοΣ xm. 251

ἄνδρ’ ἀπαμύνασθαι, ὅτε τις πρότερος χαλεπήνῃ.
ἀλλ’ ἐγὼ οὐδέν σε ῥέξω κακά, καὶ δέ κεν ἄλλον 870
σεῦ ἀπαλεξήσαιμι· φίλω δέ σε πατρὶ ἐίσκω. “

τὸν δ’ ἠμείβετ’ ἔπειτα γέρων Πρίαμος θεοειδής·
,,οῧτω πῃ τάδε γ’ ἐστί, φίλον τέκος, ὡς ἀγορεύεις.
ἀλλ’ ἔτι τις καὶ ἐμεῖο θεῶν ὑπερέσχεθε χεῖρα,
ὃς μοι τοιόνδ’ ἧκεν ὁδοιπόρον ἀντιβολῆσαι, 375
αἴσιον, οἷος δὴ σὺ δέμας καὶ εἶδος ἀγητός, ’

’ πέπνυσαί τε νόω, μακάρων δ’ ἔξεσσι τοκήων.“

τὸν δ’ αὖτε προσέειπε διάκτορος ἀργεϊφόντης·
,,ναὶ δὴ ταῦτά γε πάντα, γέρον, κατὰ μοῖραν ἔειπες.
ἀλλ’ ἄγε μοι τόδε εἰπε καὶ ἀτρεκέως κατάλεξον, 380
ἠέ πῃ ἐκπέμπεις κειμήλια πολλὰ καὶ ἐσθλὰ
ἄνδρας ἐς ἀλλοδαπούς, ’ἵνα περ τάδε τοι σόα μίμνῃ,
ἦ ἤδη πάντες καταλείπετε Ἴλιον ἱρὴν
δειδιότες· τοῖος γὰρ ἀνὴρ ὤριστος ὄλωλεν,
σὸς παῖς· οὐ μὲν γάρ τι μάχης ἐπεδεύετ’ Ἀχαιῶν.“ 385

τὸν δ’ ἠμείβετ’ ,ἔπειτα γέρων Πρίαμος θεοειδής·
,,τίς δὲ σύ ἐσσι, φέριστε, τέων δ’ ἔξεσσι τοκήων;
ὥς μοι καλὰ τὸν οἶτον ἀπότμου παιδὸς ἔνισπες.“

τὸν δ’ αὖτε προσέειπε διάκτορος ἀργεϊφόντης·
,,πειρᾷ ἐμεῖο, γεραιέ, καὶ εἴρεαιἝκτορα δῖον· 390
τὸν μὲν ἐγὼ μάλα πολλὰ μάχη ἔνι κυδιανείρῃ
ὀφθαλμοῖσιν ὄπωπα, καὶ εὖτ’ ἐπὶ νηυσὶν ἐλάσσας
Ἀργείους κτείνεσκε δαΐζων ὀξέι χαλκω,
ἡμεῖς δ’ ἑσταότες θαυμάζομεν·οὐ γὰρ Ἀχιλλεὺς
εἴα μάρνασθαι, κεχολωμένος Ἀτρεΐωνι· 395‘
τοῦ γὰρ ἐγὼ θεράπων, μία δ’ ἤγαγε νηῦς ἐνεργής·
Μυρμιδόνων δ’ ἔξειμι, πατὴρ δέ μοι’ ἐστι Πολύκτωρ.
ἀφνειὸς μὲν ὅ γ’ ἐστί, ’γέρων δὲ δὴ ὡς σύ περ ὧδε,
ἓξ δέ oc υἷες ἔασιν, ἐγὼ δέ oc ἕβδομός εἰμι·

