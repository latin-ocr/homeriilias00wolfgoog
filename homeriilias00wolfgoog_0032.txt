20 ΙΛΙΑΔοΣ Ν.

βῆ δ’ ἐπαπειλήσας Ἑλένῳ ῆρωι ἄνακτι

ὀξὺδόρυ κραδάων· ὁ δὲ τόξου πῆχυν ἅνελκεν.

τὼ δ’ ἄρ’· ὁμαρτήδην ὁ μὲν ἔγχει· ὀξυόεντι

ἵετ’ ἀκοντίσσαι, ὁ δ’ ἀπὸ νευρῆφιν ὀιστῷ· 686

Πριαμίδης μὲν ἔπειτα κατὰ στῆθος βάλεν ἰῷ

θώρηκος γύαλον, ἀπὸ δ’ ἔπτατο πικρὸς ὀιστός.

ὡς δ’ ὅτ’ ἀπὸ πλατέος πτυόφιν μεγάλην κατ’ ἀλωὴν

θρώσκωσιν κύαμοι μελανόχροες ἢ ἐρέβινθοι

πνοιῇ ὕπο λιγυρῇ καὶ λικμητῆρος ἐρωῇ, 590

ὧς ἀπὸ θώρηκος Μενελάου κυδαλίμοιο ’

πολλὸν ἀποπλαγχθεὶς ἑκὰς ἔπτατο πικρὸς ὀιστός.

Ἀτρεΐδης δ’ ἄρα χεῖρα, βοὴν ἀγαθὸς Μενέλαος,

τὴν βάλεν, ᾗ ῤ’ ἔχε τόξον ἐύξοον· ἐν δ’ ἄρα τόξῳ

ἀντικρὺς διὰ χειρὸς ἐλήλατο χάλκεον ἔγχος. 695

ἂψ δ’ ἑτάρων εἰς ἔθνος ἐχάζετο κῆρ’ ἀλεείνων,

χεῖρα παρακρεμάσας· τὸ δ’ ἐφέλκετο μείλινον ἔγχος.,

καὶ τὸ μὲν ἐκ χειρὸς ἔρυσεν μεγάθυμος Ἀγήνωρ,

αὐτὴν δὲ ξυνέδησεν ἐυστρόφῳ οἰὸς ἀώτῳ,

σφενδόνῃ, ἣν ἄρα οὗ θεράπων ἔχε ποιμένι λαῶν. 600
Πείσανδρος δ’ ἰθὺς Μενελάου κυδαλίμοιο

ἤιε· τὸν δ’ ἄγε μοῖρα κακὴ θανάτοιο τέλοσδε,

σοί, Μενέλαε, δαμῆναι ἐν αἰνῇ δηιοτῆτι.

οί δ’ ὅτε δὴ σχεδὸν ἦσαν ἐπ’ ἀλλήλοισιν ἰόντες,

Ἀτρεΐδης μὲν ἅμαρτε, παραὶ δέ οὗ ἐτράπετ’ ἔγχος, 605

Πείσανδρος δὲ σάκος Μενελάου κυδαλίμοιο

οὔτασεν, οὐδὲ διαπρὸ δυνήσατο χαλκὸν ἐλάσσαι·

ἔσχεθε γάρ σάκος εὐρύ, κατεκλάσθη δ’ ἐνὶ καυλῷ

ἔγχος· ὁ δὲ φρεσὶν ᾗσι χάρη καὶ ἐέλπετο νίκην.

Ἀτρεΐδης δε ἐρυσσάμενος ξίφος ἀργυρόηλον 610

ἆλτ’ ἐπὶ Πεισάνδρῳ· ὁ δ’ ὑπ’ ἀσπίδος ειλετο καλὴν

ἀξίνην ἐύχαλκον, ἐλαΐνῳ ἀμφὶ πελέκκῳ

